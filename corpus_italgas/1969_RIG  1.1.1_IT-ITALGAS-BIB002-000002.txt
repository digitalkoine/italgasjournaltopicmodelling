Titolo:  Dai  lumi  ad  olio  al  metano. 
Sottotitolo: Una  grande  industria  da  oltre  130  anni  al  servizio  del  pubblico  con  665  milioni  di  metri  cubi  di  gas  annualmente  distribuiti  a  quasi  1  milione  e  mezzo  di  utenti
Testo:
1969-72  SVDIV.1.  [RIVISTA  DELLA  SOCIETÀ  ITALIANA  PER  IL  GAS  italgas  GENNAIO  1969  -  ANNO  1PUBBLICAZIONE  TRIMESTRALE  SOMMARIO  Direttore  responsabile:  Ermete  Ferrari  italgas  RIVISTA  DELLA  SOCIETÀ  ITALIANA  PER  IL  GAS  GENNAIO  1969  ANNO  1  3  7  Dai  lumi  ad  olio  al  metano,  di  Ermete  Ferrari.  La  Regione  Friuli-Venezia  Giulia:  un  immenso  cantiere  al  lavoro,  di  Franco  Martinelli  13  16  22  24  28  Rivive  ad  Arezzo  l'arte  dell'oro,  di  Carlo  Grimaldi  Hong  Kong  è  un  ponte  fra  Occidente  e  Oriente,  di  Alberto  Cavallari  La  trovata  dell'inglese,  di  G.M.  Luminarie  in  piazza  per  onorare  gli  scapigliati  »,  di  Ezio  Colombo  Esiste  o  non  esiste  una  cucina  italiana?,  di  Vincenzo  Buonassisi  31  Notizie  Capo  redattore  Franco  Martinelli  In  copertina:  Infinito  si  snoda  il  serpente  del  metanodotto,  e  si  perde  lontano,  all'orizzonte:  è  un  tratto  del  grande  metanodotto  che  collega  via  via  fra  loro  tutti  i  centri  del  Friuli-Venezia  Giulia  per  crescente  potenziamento  industriale  e  sociale  della  zona.italgas  Direzione,  Redazione  e  Amministrazione:  Torino  Via  XX  Settembre,  41  Realizzazione  grafica:  S.P.N.  Galleria  Passerella  2  Milano  Tipografia:  STIEM,  Milano  San  Donato  Milanese.  Autorizzazione  del  Tribunale  di  Torino  N.  1919  del  15  febbraio  1968  Spedizione  in  abbonamento  postale  Gruppo  IV2  Dai  lumi  ad  olio  al  metano  Una  grande  industria  da  oltre  centotrent'anni  al  servizio  del  pubblico,  con  665  milioni  di  metri  cubi  di  gas  annualmente  distribuiti  a  quasi  un  milione  e  mezzo  di  utenti.  Il  mito  di  Prometeo,  la  filosofia  eraclitea  e  anche  la  stessa  raffigurazione  di  Zeus  con  la  folgore,  per  limitarci  a  pochi  classici  esempi,  dimostrano  quanto  fosse  sentito,  fin  dagli  albori  della  civiltà,  il  problema  della  protrazione  della  luce  diurna  nelle  ore  notturne.  Tuttavia,  dall'epoca  in  cui  la  conservazione  del  fuoco  era  demandata  a  ordini  religiosi  fino  al  Rinascimento,  non  si  trovò  altra  soluzione,  per  illuminare  le  case,  che  quella  delle  lucerne  ad  olio  e  delle  candele,  mentre  i  viandanti  sopperivano  alla  mancanza  di  luce  nelle  strade  recando  a  mano  fiaccole  a  vento  o  lanterne  ad  olio.  Ancora  nel  1500  tali  mezzi  erano  in  atto,  tanto  che  l'abate  napoletano  Antonio  Carafa  ottenne,  per  primo,  la  concessione  di  gestire  un  pubblico  servizio  di  fiaccolai  (ossia  di  uomini,  muniti  di  lampade,  che  di  notte  accompagnavano  i  cittadini,  contro  pagamento  di  un  noleggio).  A  partire  dal  1524  si  esperirono,  specie  a  Parigi,  i  primi  tentativi  di  illuminazione  pubblica,  con  l'emanazione  di  decreti  che  obbligavano  i  cittadini  ad  esporre  lanterne  (a  sego,  ad  olio  di  colza  o  di  pesce)  per  le  strade.  Solamente  nel  1700,  però,  si  potrà  parlare  di  illuminazione  (seppur  parziale  e  sempre  con  i  predetti  sistemi)  delle  maggiori  città  europee,  tra  cui  Milano  e  Torino.  Ancora  al  sorgere  del  sec.  XIX,  dunque,  le  più  progood  3gredite  tra  le  città  europee  erano  illuminate  con  lampade  ad  olio.  candele  e  olio  costituivano  i  normali  mezzi  di  illuminazione  delle  abitazioni  private,  mentre  le  cucine  e  le  stufe  erano  prevalentemente  alimentate  a  legna.  Nel  frattempo  però  venivano  effettuati  esperimenti  che  dovevano  poi  condurre,  nei  secoli  successivi,  ad  una  più  razionale  soluzione  del  problema  dell'illuminazione  pubblica  e  privata.  Infatti  nel  1609  l'alchimista  belga  Giovanni  Battista  Van  Helmont  ottenne,  nel  corso  di  sue  ricerche,  uno  <<  spirito  selvaggio  »  che  denominò  <<  gas  »>,  usando  per  primo  tale  termine.  L'italiano  G.B.  Porta  alimentò  una  sua  «  lampada  filosofica  >>  (forse  con  idrogeno  puro  o  misto  a  carbonio).  I  Reverendi  Thomas  Shirley  e  John  Clayton  (tra  il  1664  e  il  1667)  constatarono  la  combustibilità  del  gas  proveniente  dalla  distillazione  del  legno  e  del  carbon  fossile.  Seguirono  gli  esperimenti  nello  stesso  campo  di  Holes  e  del  tedesco  Becher  (1682),  mentre  il  Dalsenio,  nel  1687,  tentò  a  Parigi  un  tipo  di  illuminazione  per  mezzo  di  idrogeno  carbonato.  Questi  primi  studi  trovarono  notevole  sviluppo  nel  corso  del  1700.  Infatti  il  tedesco  Diller,  nel  1786,  alimentò  un  lume  con  il  gas  espulso  dai  forni  di  lord  Dundonald,  industriale  del  catrame  e,  nel  1787,  Lavoisier  progettò  il  primo  gasometro.  Nel  1792  Lord  William  Murdock,  in  Inghilterra,  e  nel  1794  Filippo  Lebon  d'Undersal,  in  Francia,  pur  senza  conoscersi  personalmente  intrapresero  Suggestiva  veduta  panoramica  dell'officina  del  gas  alla  periferia  di  Torino,  all'inizio  del  secolo.  Nella  pagina  accanto,  stridente  contrasto  con  lo  squallore  polveroso  di  un  tempo,  il  nitore  e  gli  impianti  avveniristici  di  oggi,  fra  i  fiori  e  le  aiuole.a  distillare  del  litantrace  in  vaso  chiuso  e  ad  utilizzare,  per  illuminazione  ad  ampio  raggio,  il  gas  che  si  veniva  producendo.  Il  Lebon  fu  pure  inventore  della  termolampada  »  (che  è  da  considerarsi  come  il  primo  degli  apparecchi  a  gas)  e  di  altre  macchine  a  gas,  da  lui  brevettate  nel  1799.  Lord  Murdock,  che  aveva  usato  il  gas  per  illuminare  le  sue  case  ed  i  suoi  opifici  di  Redruth  (Cornovaglia),  realizzava  successivamente  a  Birmingham  un  impianto  che  fu  inaugurato  nel  1802  in  occasione  delle  feste  per  la  pace  di  Amiens.  Tra  i  pionieri  dell'industria  del  gas  vanno  pure  citati  S.  Clegg  (1781-1861,  primo  ingegnere  gasista)  e  Winsor  (fondatore  della  prima  società  del  gas).  Verso  la  fine  del  secolo  XVIII,  l'italiano  Alessandro  Volta  (1790)  in  un  suo  «  Studio  sulle  arie  infiammabili»  parlò  per  la  prima  volta  del  gas  naturale.  Il  metano,  però,  non  trovò  in  Italia  che  una  sola  utilizzazione  nel  1869-70  in  Salsomaggiore.  In  America  i  primi  giacimenti  di  metano  furono  scoperti  nel  1815  a  Charleston  (Virginia  occidentale)  e  le  prime  utilizzazioni  si  ebbero  nel  1821.  Intanto,  dopo  le  prime  esperienze  di  produzione  su  piano  industriale  del  gas-luce,  dalla  distillazione  del  fossile,  si  passò,  tra  il  1810  e  il  1850,  ad  uno  sviluppo  imponente  di  officine  sia  nell'Europa  centrale  sia  nell'America  del  nord.  Per  l'Italia,  il  merito  e  l'iniziativa  dell'utilizzazione  del  gas,  anche  se  per  uso  privato,  vanno  al  Conte  Luigi  Porro  Lambertenghi  e  al  Conte  Federico  Confalonieri  di  Milano  (1819).  Solo  nel  1831,  però,  venendo  inaugurata  la  Galleria  De  Cristoforis,  si  effettuò  in  Milano  il  primo  esperimento  pubblico  di  illuminazione  a  gas  (con  gas  trasportato  dall'officina  in  recipienti  sotto  pressione,  e  con  fiammelle  su  beccuccio  di  steatite).  A  Venezia,  nel  1832,  fu  illuminato  a  gas  il  liceo  di  Santa  Caterina,  e  dal  1839  si  ebbe  il  regolare  funzionamento  dell'officina.  Genova  illuminò  a  gas  la  Loggia  dei  Banchi  nel  1846.  Napoli  impiantò  il  gas  nel  1839,  Livorno  e  Verona  nel  1845,  Roma  nel  1852,  e  la  maggior  parte  delle  più  importanti  città  italiane  fra  il  1850  e  il  1860.  Sul  finire  del  secolo  XIX,  il  sistema  di  illuminazione  a  gas  si  era  ormai  diffuso  in  quasi  tutti  i  maggiori  centri  cittadini  europei  e  italiani,  e  non  solo  nelle  pubbliche  piazze  e  vie,  ma  pure  nelle  abitazioni  private.  Con  la  comparsa  dell'illuminazione  a  energia  elettrica  (che  per  la  prima  volta  fu  attuata,  nel  1846,  all'Opéra  di  Parigi  con  lampade  ad  arco  e  regolatori  Foucolt),  le  aziende  del  gas  cominciarono  a  perdere  le  concessioni  per  l'illuminazione  pubblica  U  5delle  strade,  e  trovarono  forte  concorrenza  nell'illuminazione  delle  case,  anche  per  l'avvento  delle  lampade  a  petrolio  (1860).  Pertanto,  le  aziende  del  gas  diedero  impulso  a  molteplici  iniziative  atte  a  favorire  lo  sviluppo  dell'uso  del  gas  per  forza  motrice,  per  riscaldamento  e  in  particolare  per  gli  usi  domestici,  soppiantando  progressivamente,  in  quest'ultimo  campo,  i  vecchi  fornelli  a  carbone  di  legna.  Torino  fu  la  prima  città  italiana  che  concesse  a  una  Compagnia  di  occupare  il  sottosuolo  comunale  per  la  posa  di  canalizzazioni  atte  a  distribuire  gas.  Infatti  con  rescritto  in  data  12  settembre  1837  firmato  da  Re  Carlo  Alberto  e  dal  Primo  Segretario  di  Stato  Conte  di  Pralormo,  venivano  approvati  gli  Statuti  della  prima  società  torinese  per  il  gas,  che  appunto  assumeva  la  denominazione  di  «  Compagnia  di  illuminazione  a  gas  della  città  di  Torino  ».  Questa  costruì  la  prima  officina  gas  italiana.  Nel  1851  la  Compagnia  predetta  fu  fiancheggiata  in  Torino  da  un'altra  società:  la  «  Società  Anonima  Piemontese  gas-luce  »,  con  la  quale  si  fuse  dopo  pochi  anni  di  concorrenza,  nel  1856,  per  formare  la  <<  Società  gas-luce  di  Torino  »,  che  successivamente  il  13  ottobre  1863  assunse  la  nuova  denominazione  di  «  Società  Italiana  per  il  gas  »>.  Nel  1862  intanto,  sempre  nella  stessa  città,  si  era  costituito  un  nuovo  ente:  la  «  Società  Consumatori  gas  »  (poi  denominata  S.T.I.G.E.),  la  quale  ottenne  dal  Comune  una  nuova  concessione  per  costruire  un'officina  e  collocare  una  sua  rete  di  distribuzione  di  gas  nella  stessa  città  di  Torino.  Si  ebbe  cosí  la  coesistenza  di  due  società,  con  tre  officine  gas,  nello  stesso  Comune,  per  uno  stesso  servizio  pubblico.  Tale  situazione,  che  durò  oltre  80  anni,  cessò  quando,  con  atto  31  marzo  1934,  avvenne  la  fusione  delle  due  società  mediante  incorporazione  della  S.T.I.G.E.  nella  «<  Società  Italiana  per  il  gas  »>.  Sin  dai  primi  anni  della  sua  fondazione,  la  Società  si  interessò  all'acquisto  e  alla  gestione  di  officine  del  gas  anche  in  altre  città  d'Italia,  cosicchè  all'inizio  di  questo  secolo  si  era  assicurata  il  controllo  di  circa  20  esercizi.  Superate  le  difficoltà  del  periodo  bellico  1914-1918,  la  Società  potenziò  e  aumentò  gradualmente  la  sua  attività  tanto  che,  alle  soglie  del  secondo  conflitto  mondiale,  essa  eserciva  40  officine  gas  e  aveva  compartecipazioni  in  importanti  aziende  complementari  e  sussidiarie.  Il  secondo  conflitto  mondiale,  oltre  ai  danni  materiali  causati  dai  bombardamenti  aerei,  portò  alla  graduale  riduzione  delle  forniture  del  fossile  fino  alla  loro  totale  soppressione.  Soltanto  tre  centri  di  distribuzione  poterono  evitare  la  sospensione  completa  del  servizio  e,  alla  cessazione  della  guerra,  6  la  Società  dovette  affrontare  ingenti  sforzi  tecnici  e  finanziari  per  ripristinare  la  piena  efficienza  degli  impianti  di  produzione  e  di  distribuzione.  Fu  in  tali  anni  che  si  ebbero  in  Italia  i  primi  consistenti  ritrovamenti  di  gas  naturale  in  Val  Padana,  e  la  Società  riuscì  ad  ottenere  la  fornitura  di  questa  nuova  materia  prima  per  alcune  delle  sue  officine  site  lungo  la  rete  dei  metanodotti,  realizzando  tra  l'altro  in  Lodi  nel  1950  la  prima  trasformazione  a  gas  naturale  di  una  rete  di  distribuzione  di  gas-luce.  I  quantitativi  di  metano  messi  a  disposizione  erano  però  limitati  e  quindi  la  Società  si  dedicò  in  pari  tempo  all'utilizzazione  delle  altre  nuove  materie  prime  che  potevano  vantaggiosamente  sostituire  il  carbon  fossile,  rimasto  sino  allora  la  fonte  tradizionale  della  produzione  di  gas.  Dal  1950  con  un'intensa  attività  di  trasformazione,  le  officine  furono  gradatamente  attrezzate  a  fabbricare  ed  a  distribuire  nuovi  tipi  di  gas  da  benzine  (D.P.L.),  da  olii  combustibili  (O.C.),  da  gas  liquido  (G.P.L.),  da  cracking  di  gas  naturale  e  da  metano  autotrasportato  e  miscelato  con  inerti,  mentre  per  alcune  altre  si  attuò  l'erogazione  di  metano  tal  quale,  prelevato  direttamente  dai  metanodotti.  Con  il  recente  inserimento  maggioritario  dell'ENISNAM  nell'amministrazione  della  Società,  un  nuovo  vigoroso  impulso  è  stato  dato  sia  allo  sviluppo  dell'utilizzazione  del  metano  nelle  distribuzioni  cittadine,  sia  nell'acquisizione  di  nuove  concessioni  da  Comuni  posti  lungo  le  direttrici  dei  metanodotti  esistenti  e  costruendi,  programmando  all'uopo  investimenti  di  vari  miliardi.  Il  capitale  sociale,  che  era  nel  1863  di  tre  milioni  e  mezzo,  attraverso  vari  aumenti  e  rilevanti  incorporazioni  di  altre  società,  è  oggi  di  trentasette  miliardi  e  quattrocentododici  milioni.  Numerosissime  sono  le  partecipazioni  dell'Italgas  in  società  di  interesse  nazionale,  attinenti  o  meno  al  settore  gas.  La  piccola  ed  intraprendente  «Compagnia  di  illuminazione  a  gas  della  città  di  Torino  »  ha  cosí  dato  il  via  a  una  grande  Società  industriale,  che  conta  oggi  4.300  dipendenti,  che  serve  1.360.000  utenti  nel  territorio  di  66  comuni,  per  680.000.000  di  mc.  di  gas  ossia  circa  un  terzo  del  gas  annualmente  distribuito  in  Italia.  Società  che  da  oltre  130  anni  esercisce  un  servizio  di  pubblico  interesse  e  che  si  è  affermata  sino  a  divenire  la  più  grande  industria  privata  italiana  di  produzione  e  distribuzione  di  gas,  ai  cui  servizi  specializzati  e  alle  cui  attrezzature  talvolta  ricorrono  sia  le  aziende  municipalizzate  di  vari  comuni  italiani  sia,  per  taluni  studi,  organizzazioni  internazionali  ed  enti  stranieri  del  settore.  Ermete  Ferrari