Titolo:  Rivive  ad  Arezzo  l'arte  dell'oro 
Sottotitolo:  Nella  incomparabile  cornice  del  glorioso  passato  di  Arezzo,  rivive  un'arte  antica  stupenda:  la  lavorazione  dell'oro,  effettuata  secondo  i  criteri  tradizionali  e  con  la  maestria  inimitabile  di  un  tempo,  ma  con  i  moderni  ritrovati  che  la  scienza  ha  messo  a  disposizione  dell'uomo 
Testo:
RIVIVE  AD  AREZZO  L'ARTE  DELL'ORO  Nella  incomparabile  cornice  del  glorioso  passato  di  Arezzo,  rivive  un'arte  antica  stupenda:  la  lavorazione  dell'oro,  effettuata  secondo  i  criteri  tradizionali  e  con  la  maestria  inimitabile  di  un  tempo,  ma  con  i  moderni  ritrovati  che  la  scienza  ha  messo  a  disposizione  dell'uomo.  Arezzo,  città  antichissima  che  sorge  a  poca  distanza  della  riva  sinistra  dell'Arno  su  di  una  collina  situata  all'imbocco  di  tre  vallate,  è  stata  sin  dai  tempi  più  remoti  città  di  altissimo  livello  e  d'importanza  considerevole.  Dell'epoca  etrusca,  romana,  medioevale  e  rinascimentale,  Arezzo  infatti  conserva  cimeli  di  notevole  valore  artistico,  testimonianza  di  questo  ricco  glorioso  passato.  Ma  le  tradizioni  vivono  in  Arezzo  non  solo  per  il  tramite  degli  stupendi  monumenti  di  cui  la  città  è  piena,  ma  anche  per  mezzo  di  quelle  professioni,  di  quelle  arti,  che  da  sempre  hanno  fatto  di  Arezzo  una  città  nobile  e  industriosa.  Prima  fra  queste,  per  le  antiche  tradizioni  che  si  perdono  nell'epoca  etrusca,  l'arte  orafa,  assurta  oggi  a  tale  13importanza  da  costituire  una  della  attività  più  vitali  per  l'economia  aretina.  In  questa  industria  d'arte,  tuttavia,  gli  echi  del  grande  e  generoso  passato  non  si  adagiano  in  improduttive  memorie,  giacché  coloro  che  operano  nella  lavorazione  dell'oro  hanno  saputo  dare  un  nuovo  ed  efficace  impulso  alla  loro  attività,  portandola  a  livelli  imprenditoriali  fra  i  più  elevati  dell  mondo.  Le  tecniche  più  avanzate,  le  strumentazioni  più  moderne,  unite  alla  maestria  ed  alla  specializzazione  degli  orafi,  alla  sensibilità  artistica  che  solo  delle  radicate  tradizioni  e  una  sicura  esperienza  possono  consentire,  producono  ad  Arezzo  una  vastissima  gamma  di  splendidi  gioielli  richiesti  e  apprezzati  in  Italia  e  all'estero.  Certo,  questo  superamento  delle  posizioni  classiche  delle  imprese  orafe  ha  richiesto  uno  sforzo  davvero  impressionante,  specie  in  direzione  tecnica  e  scientifica.  In  un'epoca,  infatti,  in  cui  è  necessario  produrre  bene  e  rapidamente,  l'orafo  non  può  più  (e  non  deve)  dedicarsi  a  quei  lavori,  come  ad  esempio  la  preparazione  delle  leghe,  la  fusione,  ecc.,  che  sono  oggi  di  esclusiva  pertinenza  degli  esperti  di  metallurgia  e  di  altri  rami  della  tecnica.  Non  14  è  consentito,  in  definitiva,  alle  attività  scientifiche  e  tecniche  di  sottrarre  all'orafo  del  tempo  prezioso,  da  destinarsi  invece  più  propriamente  alle  attività  creative.  Un  esempio,  indubbiamente  eccezionale,  di  razionalità  e  modernità  nella  impostazione  della  lavorazione  dell'oro,  è  offerto  dallo  stabilimento  UNO.A.  ERRE,  che  per  vastità,  per  numero  di  tecnici,  maestri  d'arte  e  orafi  impiegati,  può  senz'altro  essere  considerato  tra  i  maggiori  del  mondo.  Reparti  che  per  la  modernità  delle  attrezzature,  per  la  complessità  delle  tecniche  di  lavorazione,  per  la  specializzazione  e  perfino  per  l'aspetto  dei  tecnici  in  camice,  richiamano  alla  mente  settori  produttivi  avveniristici,  si  alternano  con  reparti  nei  quali  le  lunghe  teorie  di  orafi  ai  banchi  di  lavoro  operano  a  mano,  guidati  dall'ingegno,  in  ambienti  ordinati  e  luminosi,  realizzando  quotidianamente  prodotti  di  valore  qualitativo  superiore.  Per  questo  la  produzione  orafa  è,  oggi  più  che  mai,  arte,  scienza,  precisione.  E  viene  alla  mente  quanto  il  ministro  Rodolfo  Siviero  ebbe  ad  affermare  in  un  suo  scritto  a  proposito  degli  orafi  etruschi:  «Per  questi  artigiani,  come  del  resto  per  quelli  del  Rinascimento,  i  valori  artistici  e  tecnici  sono  una  cosa  sola:  la  tecnica  e  l'arte  non  hanno  una  linea  di  separazione  »>.  I  complessi  orafi  offrono  oggi  al  visitatore  maggiori  emozioni  forse  di  quelle  che  poteva  offrire  ad  esempio  la  «  bottega  »  rinascimentale.  C'è  un  pulsare  maggiore  di  vita,  un  senso  di  totale  dominio  della  materia  che  conquista.  Prendiamo  i  reparti  fonderia,  dove,  da  modernissimi  impianti,  le  leghe  preziose  vengono  formate  in  lingotti.  Qui  scienza  e  tecnica  nulla  tolgono  al  fascino  arcano  del  mito  del  fuoco  e  dell'oro,  anzi  ne  accrescono  il  potere  suggestivo,  rivelando  l'intima  vita  degli  elementi  in  gioco.  Il  gas,  ad  esempio,  questa  preziosa  fonte  di  energia  che  la  scienza  ha  saputo  sottrarre  alla  natura,  viene  impiegato,  parzialmente  combusto  in  presenza  catalizzatori,  come  protezione  sulle  superfici  del  bagno  contro  l'ossidazione,  e  protegge  la  vena  liquida  dell'oro  durante  la  colata  dal  forno  alle  lingottiere.  Ovunque,  ma  particolarmente  nelle  fasi  di  preparazione  delle  leghe,  le  sublimi  conquiste  dell'intelligenza  umana  vengono  impiegate  allo  scopo  di  realizzare  una  materia  prima  che  of  fra  le  più  ampie  garanzie  di  preziosità  e  le  più  sicure  doti  di  plasticità  per  l'arte  di  quegli  orafi  che  sapranno  poi  darle  una  forma,  un'anima.  Il  tutto  in  uno  scenario  di  incomparabile  fascino,  nell'unione  avvincente  dell'atmosfera.  vulcanica  del  passato  con  il  clima  imponente  della  più  moderna  tecnologia.  Se,  come  si  suol  dire,  ogni  città  possiede,  al  di  fuori  della  madrelingua  e  del  dialetto,  un  linguaggio  che  nasce  dalle  molteplici  attività  degli  abitanti,  ad  Arezzo  indubbiamente  spicca  l'uso  di  una  nomenclatura  che  non  si  può  che  definire  aurea:  bracciale,  spilla,  collana,  anello,  pietra,  medaglia,  conio,  cesello,  sbalzo,  traforo,  ecc.  Queste  sono  le  parole  che  costituiscono  il  linguaggio  dell'oro,  capaci  di  evocare  in  tutti  immagini  di  assoluto  splendore,  eppure  usate  abitualmente  dagli  aretini  con  una  semplicità  che  trova  la  proUn  meticoloso  lavoro  di  applicazione,  con  cannelli  a  gas,  per  realizzare  i  monili  d'oro  che,  per  antica  tradizione,  ma  con  mezzi  modernissimi,  vengono  tuttora  eseguiti  nei  grandi  laboratori  di  Arezzo.pria  origine  nella  coscienza  di  essere  sempre  stati  vicini  al  nobile  metallo  e  di  averne  sempre  fatto  oggetto,  se  pur  prezioso,  di  quelle  realizzazioni  artistiche  che  sono  i  gioielli.  Come  nascono  i  gioielli?  Quale  la  loro  origine  affascinante?  Tutto  ha  inizio  dall'oro  vergine,  che  viene  passato  alla  fonderia  per  essere.  fuso  e  mescolato  con  leghe  di  varia  natura,  allo  scopo  di  renderlo  più  adatto,  per  le  acquisite  caratteristiche  fisiche,  alle  esigenze  della  lavorazione.  In  questa  fase  si  prendono  tutte  le  necessarie  misure  e  precauzioni  affinché  il  titolo  dell'oro,  vale  a  dire  il  contenuto  di  oro  puro  in  rapporto  alla  totalità  della  lega,  sia  rispettoso  dei  valori  prescritti  dalla  legge  per  i  preziosi.  Sarà  quindi  compito  del  gabinetto  chimico  analizzare  la  lega  ottenuta  e  controllarne  il  titolo.  L'oro  viene  quindi  trasformato  in  fili  e  nastri,  a  seconda  delle  necessità  dell'orafo.  A  questo  punto  interviene  l'estro  del  disegnatore  che  crea  i  soggetti,  traendo  ispirazione  dalle  più  svariate  fonti  (i  fiori,  le  piante  ornamentali,  la  fauna,  ecc.).  Una  volta  ultimato  nei  minimi  particolari,  il  disegno  viene  affidato  alle  mani  dell'orafo,  che  saprà  darne  i  giusti  effetti  plastici,  cromatici  e  figurativi.  Infine  il  gioiello  finito  viene  sottoposto  a  un  rigoroso  controllo  di  qualità.  Questa,  in  sintesi,  la  lavorazione  dell'oro.  Ma  nessuna  parola  saprà  mai  tradurre  efficacemente  il  fascino  di  queste  creazioni,  giacché  il  gioiello  ha  un'anima  che  si  esprime  direttamente  e  che  solo  direttamente  può  trasmettere  emozioni  e  sensazioni.  I  gioielli  sono  innumerevoli  e  variamente  concepiti,  seguono  i  dettami  della  moda,  il  pensiero  del  tempo  e  l'orientamento  generale  delle  arti:  ma  il  loro  destino  è  comunque  indissolubilmente  legato  alla  civiltà  di  cui  sono  viva  e  splendida  espressione.  Perciò  Arezzo  può  a  ragione  ritenersi  culla  più  che  degna  dell'arte  orafa.  E  ad  Arezzo  arte  e  scienza  si  incontrano  nell'oro,  o  meUn  mostro  meccanico:  è  semplicemente,  invece,  un  apparecchio  a  gas  per  la  preparazione  dell'oro,  prima  di  essere  passato  ai  più  delicati  e  artistici  lavori  di  trasformazione  in  gioielli.  glio  nelle  mani  dell'orafo,  che  le  unisce,  come  due  fili,  in  un  indissolubile  nodo  di  bellezza,  cioè  nel  gioiello.  È  l'orafo  infatti  il  punto  chiave  della  lavorazione  dell'oro.  l'orafo  è  il  fulcro  su  cui  si  impernia  tutta  questa  eccezionale  attività.  Le  sue  mani  operose  e  sapienti,  armate  di  lima  e  di  bulino,  modellano  l'opera  con  sensibilità  e  dedizione  particolari.  Ma  la  scienza  e  la  tecnica  mettono  costantemente  nelle  sue  mani  anche  strumenti  nuovi,  che  si  affiancano  a  quelli  antichi  a  complemento  di  particolari  funzioni.  Fra  i  più  recenti,  il  cannello  a  gas,  largamente  impiegato  nelle  operazioni  di  assemblaggio  dei  vari  elementi  che  compongono  il  gioiello.  L'energia,  imprigionata  dalla  scienza  e  guidata  dall'uomo,  offre  all'orafo,  moderno  Prometeo,  quel  fuoco  necessario  a  dar  vita  al  gioiello.  Sull'orafo  e  sulla  sua  qualificazione  professionale  si  accentra  massimamente  l'interesse  degli  imprenditori  aretini  che  provvedono  a  istruire  presso  gli  stabilimenti  (curandone  direttamente  la  preparazione  tecnica  e  artistica)  numerosi  giovani,  che  sanno  di  potersi  assicurare,  a  mezzo  di  questa  nobile  professione,  un  sicuro  avvenire,  e  anche  seguendo  con  attenzione  gli  allievi  della  sezione  arte  dei  metalli  del  locale  Istituto  Statale  d'Arte  che  vanta  tra  i  propri  insegnanti  e  collaboratori  nomi  ben  noti  nel  campo  dell'arte,  del  gioiello,  della  medaglia.  L'importanza  che  la  qualificazione  professionale  riveste  in  Italia  nel  settore  orafo  è  evidente  se  si  pensa  che  il  nostro  Paese  non  ha  miniere  d'oro,  ma  sono  gli  orafi  che,  con  il  loro  lavoro,  ne  costituiscono  una  inesauribile,  capace  di  compensare  almeno  in  parte,  con  la  loro  abilità,  la  mancanza  di  terre  e  di  filoni  auriferi.  E  questa  miniera,  che  tanto  ha  dato  e  dà  ad  Arezzo  e  all'Italia,  è  destinata  ad  essere  sempre  più  valorizzata.  Ogni  giorno,  con  i  più  svariati  mezzi,  partono  da  Arezzo,  da  questo  grande  e  splendido  cantiere  d'arte,  innumerevoli  gioielli  che  prendono  la  via  dei  più  vicini  e  lontani  paesi  del  mondo,  meravigliosi  ambasciatori  di  un  messaggio  di  buongusto  e  di  qualità,  splendidi  interpreti  di  un  mondo  affascinante  e  quasi  irreale  dove  arte  e  industria  si  incontrano,  nella  comune  aspirazione  di  soddisfare  reconditi  desideri  e  di  avverare  infiniti  sogni  di  grazia  e  di  bellezza.  Carlo  Grimaldi  15