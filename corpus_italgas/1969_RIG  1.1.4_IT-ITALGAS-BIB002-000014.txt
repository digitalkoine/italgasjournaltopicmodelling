Titolo:  Hong  Kong  è  un  ponte  fra  occidente  e  oriente 
Sottotitolo:  Un  clandestino  colloquio  fra  la  Cina  e  il  mondo  si  svolge  attraverso  la  tumultuosa  metropoli  orientale,  in  una  incredibile  coesistenza  fra  i  ritratti  di  Mao  e  le  bandiere  capitaliste:  e  tutti  hanno  interesse  a  proseguire  questo  contatto  che  alla  lunga  potrebbe  anche  dare  frutti  positivi 
Testo:
ITALGAS  1969-7  2HONG  KINHUn  clandestino  colloquio  fra  la  Cina  e  il  mondo  si  svolge  attraverso  la  tumultuosa  metropoli  orientale,  in  una  incredibile  coesistenza  fra  i  ritratti  di  Mao  e  le  bandiere  capitaliste:  e  tutti  hanno  interesse  a  proseguire  questo  contatto  che  alla  lunga  potrebbe  anche  dare  frutti  positivi.  E'  UN  PONTE  FRA  OCCIDENTE  E  ORIENTE  Soltanto  alcuni  mesi  fa  Hong  Kong  sembrava  condannata  a  morte.  La  piccola  colonia  inglese  di  milletrenta  chilometri  quadrati  era  infatti  investita  dal  vento  della  rivoluzione  culturale  cinese  e  molti  ne  pronosticavano  la  fine.  Per  mesi  e  mesi  centinaia  di  bombe  vennero  sparse  nelle  strade.  Nei  principali  alberghi,  di  quando  in  quando  si  trovava  una  bomba  nell'ascensore.  Ogni  sera,  violente  manifestazioni  bloccavano  la  vita  notturna  di  Kawloon.  Molti  furono  cosí  gli  occidentali  che  si  fecero  trasferire  o  che  mandarono  le  famiglie  in  Europa.  Molti  furono  i  mercanti  cinesi  che  aprirono  bottega  a  Formosa  o  a  Singapore.  Parecchi  giornali  scrissero  un  requiem  per  Hong  Kong,  la  città  diApatia,  miseria,  rassegnazione,  fame:  immagini  quotidiane  di  Hong  Kong.  Ma  altrettanto  quotidiane  sono  le  sfilate  di  giovani  «<  guardie  rosse  >>  con  gli  immancabili  ritratti  di  Mao.  Nella  pagina  precedente:  antico  e  moderno,  razionalismo  e  tradizione.  Accanto  alle  giunche,  che  spesso  servono  da  abitazione,  e  altrettanto  spesso  come  mezzo  di  contrabbando  per  le  più  diverse  merci,  gli  splendori  della  città  europea  moderna,  dove  l'intrigo  politico  va  a  braccetto  con  il  compromesso  e  l'affarismo  più  sfacciato.  tanti  film,  la  capitale  de  «  l'amore  è  una  cosa  meravigliosa  »,  la  mecca  dell'esotismo  romantico-avventuroso-affaristico.  Hong  Kong  è  stata  per  qualche  mese  soltanto  come  una  bomba  inesplosa.  I  maoisti  locali  l'avevano  caricata  di  polvere,  ma  la  Cina  non  ha  fornito  la  miccia.  Si  può  dire  anzi  che  Hong  Kong,  più  che  dai  gurka  e  dagli  inglesi,  è  stata  salvata  dalla  Cina  che  aveva  interesse  a  vedervi  bollire  la  rivoluzione  culturale,  ma  non  aveva  affatto  interesse  ad  annettersi  la  colonia  inglese.  Tanto  che,  quando  già  in  Europa  e  in  America  si  recitava  il  requiem  per  Hong  Kong  anche  in  considerazione  del  fatto  che  l'esercito  cinese  si  affacciava  al  ponte  di  Lown  a  un  tratto,  quasi  di  colpo,  cominciò  a  calare.  E  oggi,  anche  se  le  manifestazioni  per  le  strade  continuano  e  i  ritratti  di  Mao  sono  sempre  più  numerosi  dovunque,  sui  muri,  nelle  vetrine,  alle  finestre  delle  case,  tutto  è  perfettamente  normale.  Evidente  egno  che  Hong  Kong  non  era,  non  è  ancora  morta,  e  difficilmente  ciò  accadrà  nell'immediato  futuro.  La  Cina  non  ha  nessun  interesse,  almeno  finora,  a  distruggere  il  porto  franco  di  Hong  Kong.  Hong  Kong  è  infatti  un  pezzo  di  Cina  che  batte  bandiera  inglese,  e  ai  cinesi  fa  molto  comodo  avere  una  bandiera  da  battere.  Molti  Paesi  non  riconoscono  infatti  la  Cina.  Molti  Paesi  non  sono  riconosciuti  dalla  Cina.  Ma  questi  Paesi  e  la  Cina  commerciano  clandestinamente  e  tutto  questo  commercio  s'impernia  su  Hong  Kong.  Oltre  due  terzi  della  bilancia  dei  pagamenti  cinese  dipende  dalle  esportazioni  svolte  tramite  Hong  Kong.  Quasi  tutto  il  flusso  di  valuta  pregiata  che  alimenta  Pekino  passa  per  le  banche  comuniste  di  Hong  Kong.  Ventitré  compagnie  armatoriali  di  Hong  Kong  svolgono  normalmente  servizio  col  Vietnam  e  quasi  tutti  i  giorni,  sotto  gli  occhi  dei  marinai  americani  che  riposano  nel  porto,  partono  navi  cariche  di  merci  (o  d'armi)  per  l'esercito  di  Hanoi.  Anche  i  russi  che  riforniscono  il  Vietnam  passano  per  Hong  Kong.  Anche  gli  americani,  per  fornire  di  carne  fresca  la  truppa  del  sudVietnam,  attingono  al  mercato  di  maiali  di  Hong  Kong,  quotidianamente  fornito  dalla  Cina.  Non  è  facile  che  la  Cina  decida  di  chiudere  un  porto  franco  cosí  comodo.  A  parte  il  porto  franco,  Hong  Kong  è  poi  economicamente  più  cinese  della  Cina.  La  carne  che  vi  si  mangia  è  cinese.  Quasi  tutta  la  frutta  è  cinese.  Quasi  tutta  la  biancheria  del  vostro  albergo  è  cinese.  Anche  tutto  il  resto  sarebbe  cinese  se  gli  inglesi,  per  non  vincolare  esclusivamente  alla  Cina  l'intera  vita  della  colonia,  non  tenessero  d'occhio  alcuni  settori  chiave  come  l'importazione  di  riso.  Comunque  sia,  la  Cina  resta  anche  per  il  riso  (un  milione  di  tonnellate  l'anno)  il  maggior  esportatore  verso  HongBEKong.  Essa  non  ha  alcun  interesse  a  far  cessare  questo  costante  flusso  di  valuta  pregiata  che  le  viene  da  Hong  Kong.  Hong  Kong  è  un  buon  cliente  diretto  oltre  essere  un  buon  mediatore  fra  la  Cina  e  il  mondo.  Prima  di  ammainare  la  bandiera  inglese  su  questa  minuscola  colonia,  i  cinesi  ci  penseranno  molto.  Ci  penseranno  più  degli  inglesi  stessi.  ***  Da  tutto  questo  deriva  che  la  vita  di  Hong  Kong  raggiunge  oggi  aspetti  incredibili.  Quando  il  marinaio  americano  che  vigila  nel  Pacifico  per  «  contenere»  la  Cina  viene  portato  in  riposo  a  Hong  Kong,  lo  si  vede  cambiare  i  suoi  dollari  alla  Banca  di  Cina  sotto  gli  occhi  di  Mao,  che  troneggia  da  un  immenso  ritratto  nel  salone.  Quando  il  «  marine  >>  rientrato  dal  Vietnam  passeggia  per  Hong  Kong  a  fare  lo  «shopping»,  può  scegliere  fra  decine  di  negozi  comunisti  aperti  nelle  vie  principali  dalla  Cina  popolare.  Alla  sera  si  può  vede  sempre  qualche  film  maoista  nei  cinema  di  Kawloon.  Infatti,  se  la  Cina  ha  interesse  a  mantenere  su  Hong  Kong  la  bandiera  inglese,  l'Inghilterra  ha  interesse  che  la  Cina  sia  soddisfatta  del  porto  franco  e  vi  goda  tutte  le  libertà  che  desidera.  Un  prospero  scambio  commerciale  non  deve  essere  incrinato  da  sottigliezze  politiche.  E  per  questa  ragione,  accanto  alla  bandiera  inglese  alla  Cina  è  consentito  di  alzare  in  Hong  Kong  parecchie  bandierine.  Le  librerie  di  Stato  cinese  che  vendono  opere  di  Mao,  libretti  rossi  e  distintivi,  sono  ormai  più  numerose  delle  librerie  «  occidentalizzanti  »>.  Molti  grandi  magazzini  del  centro,  a  Victoria,  sono  gestiti  dalla  Cina  comunista,  hanno  vetrine  piene  di  drappi  rossi,  invece  della  merce  espongono  grandi  fotografie  di  Mao,  e  nei  vari  reparti  si  trovano  commessi  che  20  1  熱烈  庆  BARI  Ucantano,  a  tratti,  le  canzoni  maoiste  mandandole  a  memoria.  Poi  vi  sono  tutte  le  organizzazioni  commerciali  che  fanno  capo  alla  Banca  di  Cina:  agenti,  procuratori,  mercanti,  esportatori,  alloggiati  nei  grattacieli  dove  sempre  trovate  il  ritratto  di  Mao  sopra  la  testa  dell'uomo  d'affari.  Poi  vi  sono  le  compagnie  miste:  anglo-cinesi,  cino-francesi,  eccetera,  che  comprano,  vendono,  affittano,  noleggiano  e  fabbricano.  e  generalmente  qualcuno  dei  managers  di  queste  compagnie  ha  un  piccolo  distintivo  all'occhiello,  un  distintivo  rosso  dov'è  incisa  qualche  frase  di  Mao.  Cosí  tutto  questo  rende  sempre  più  strana  l'atmosfera  di  questa  città,  questo  ultimo  lembo  del  colonialismo,  questa  apparente  roccaforte  dell'Occidente  che  non  riconosce  la  Cina.  Diplomatici  di  Paesi  che  non  riconoscono  la  Cina  comprano  infatti  stoffe  nei  magazzini  di  stato  cinesi.  addetti  commerciali  che  non  riconoscono  la  Cina  partecipano  ai  balli  della  China  k.  soldati  americani  corteggiano  commesse  di  Stato  di  un  Paese  che  la  Casa  Bianca  dichiara  politicamente  inesistente.  Ma  se  tutto  questo  può  sembrare  assurdo,  esiste  un  lato  positivo  per  approvarlo.  Nell'ambiguità  di  Hong  Kong,  nel  compromesso  di  Hong  Kong,  non  si  svolge  solo  il  commercio  clandestino  fra  la  Cina  e  il  mondo.  Si  svolge  anche  un  continuo,  clandestino  colloquio  tra  il  mondo  e  la  Cina  che,  alla  lunga,  può  portare  dei  frutti.  Dietro  i  magazzini  di  Stato  cinesi,  e  dietro  le  rappresentanze  commerciali  dell'Occidente,  sono  via  via  andati  crescendo  miriadi  di  «posti  ascolto».  si  sono  moltiplicati  i  «centri»  di  studio  e  di  raccolta  di  notizie.  si  sono  centuplicati  i  «china  watchers»,  mentre  da  parte  cinese  non  mancano  gli  osservatori  delle  cose  occidentali.  Così,  nel  quotidiano  mercantilistico  do  32  庆  TA  ut  des,  qualcosa  di  buono  si  dipana.  e  sono  le  miriadi  di  informazioni  reciproche,  i  lentissimi  passi  sul  terreno  della  reciproca  conoscenza,  gli  impercettibili  scambi  che,  dentro  la  fitta  coltre  di  propaganda  e  di  spionaggio,  oggi  Hong  Kong  consente.  Dopotutto,  le  migliori  pubblicazioni  sulla  Cina  oggi  escono  a  Hong  Kong.  Dopotutto,  le  più  serie  analisi  della  situazione  interna  cinese  vengono  compilate  a  Hong  Kong.  E  si  può  presumere  che  i  canali  economici  cinesi  forniscano  a  Pekino  una  più  realistica  e  corretta  informazione  circa  l'Occidente.  si  può  persino  sperare  che,  sulla  base  dell'ambiguità  e  della  coesistenza  commerciale,  proprio  Hong  Kong  oggi  abbia  una  funzione  essenziale  nel  destino  del  mondo.  Due  mondi  che  si  osteggiano,  qui  si  studiano  a  vicenda.  Due  mondi  che  tutto  spinge  allo  scontro,  qui  forse  possono  capire  che  lo  scontro  può  essere  evitato.  街大的城  Possiamo  quindi  concludere  che  la  Hong  Kong  dei  film  esiste.  Di  giorno,  il  grande  formicaio  di  quasi  cinque  milioni  di  cinesi.  di  notte  le  giunche,  le  musiche,  la  vita  coloniale  dei  grandi  alberghi.  Ma  dietro  a  tutto  questo,  ciò  che  conta  è  l'incredibile  coesistenza  d'affari  tra  un  Occidente  e  un  Oriente  che  politicamente  s'ignorano.  ciò  che  conta  è  che  nell'ambiguo  reciproco  interesse  a  non  eliminare  Hong  Kong,  l'Occidente  e  l'Oriente  hanno  qui  trovato  una  sorte  di  ponte.  Se  reggerà,  di  sicuro  non  lo  sappiamo.  ma  che  sia  augurabile  che  regga,  lo  sappiamo  benissimo.  La  mecca  dell'esotismo  romantico-avventuroso-affaristico  è  diventata  una  capitale  politica  clandestina  molto  più  importante  di  quanto  crediamo.  Quel  poco  di  coesistenza  fra  la  Cina  e  il  mondo  che  oggi  è  possibile,  fa  perno  qui.  Alberto  Cavallari  29  Mao  è  dappertutto,  anche  all'ingresso  delle  grandi  banche:  gli  europei  non  ci  fanno  più  caso,  tanto  l'immagine,  che  vorrebbe  essere  provocatrice,  è  diventata  abituale.  21