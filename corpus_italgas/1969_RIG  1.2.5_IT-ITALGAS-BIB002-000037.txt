Titolo:  La  ceramica  a  Faenza 
Sottotitolo:     
Testo:
ITALGAS  1969-7  2LA  CERAMICA  A  FAENZA  La  ceramica  è  una  delle  arti  più  antiche,  uno  dei  più  vecchi  mestieri  dell'uomo:  la  troviamo,  nell'età  neolitica,  accanto  a  quella  dell'intreccio,  del  tessere.  Infatti,  dal  momento  in  cui  ha  cominciato  a  dare  ordine  alla  propria  vita,  quando  da  nomade  è  divenuto  stazionario  e  si  è  costruito  la  capanna  per  proteggersi,  quando  ha  compreso  i  vantaggi  dell'agricoltura  e  ha  dato  corpo  al  pensiero  del  domani,  da  allora  l'uomo  ha  utilizzato  la  terra,  l'argilla  che  aveva  all'intorno,  per  foggiare  i  recipienti  da  raccogliervi  e  conservare  i  liquidi,  recipienti  che  affiancarono  e  sostituirono  quelli  naturali  di  osso,  di  legno,  di  pietra.  Da  quei  lontani  tempi  la  ceramica  ha  sempre  accompagnato  l'uomo  nella  graduale  conquista  della  civiltà,  in  ogni  Continente,  in  ogni  Paese.  E  come  ha  molto  dato  a  questa  evoluzione,  così  l'ha  molto  riflessa  e  assorbita,  divenendone  un'espressione.  Questa  identificazione  si  estrinseca  con  strutture  che  rivelano  le  conquiste  tecniche,  specie  per  la  cottura,  che  dal  cumulo  di  brage  all'aperto  è  passata  sino  ai  moderni  forni  elettrici  e  a  gas  di  estesa  adozione  in  questi  ultimi  tempi  a  Faenza  e  altrove.  con  le  forme,  che  si  adattano  sempre  più  strettamente  all'uso  e  mostrano  i  contatti  con  le  altre  arti.  con  le  ornamentazioni,  che  rispecchiano  caratteri  e  gusto,  ma  anche  usi,  credenze,  e  rappresentano  talora  avvenimenti  ed  eroi.  Larghissima  sarebbe  la  casistica.  Esaminandola,  appare  come  la  ceramica  sia  arte  di  un  valore  fondamentale  nel  cammino  della  civiltà  e  di  una  utilità  somma  per  la  sua  conoscenza.  22  Arte  diffusa  ovunque  per  la  facilità  di  procurarsi  la  materia  prima,  la  comune  argilla  o  materie  affini,  essa  rivela  però  di  aver  avuto,  nel  tempo,  zone  di  più  intenso  sviluppo,  zone  nelle  quali,  per  condizioni  ambientali  o  altro,  ha  goduto  di  singolari  cure.  Questo  appare  tanto  nelle  civiltà  orientali  che  occidentali:  in  Egitto,  a  Creta,  nella  Persia  islamica  e  preislamica,  in  Cina,  nell'America  precolombiana,  ecc.  Più  vicino  a  noi  nel  tempo  e  nello  spazio,  in  campo  europeo,  Paesi  come  la  Grecia,  l'Italia,  la  Spagna,  l'Olanda,  la  Germania,  l'Inghilterra,  hanno  dato,  ciascuno,  contributi  fondamentali  alla  creazione  di  espressioni  particolari  della  ceramica.  Alcune  località  di  questi  Paesi  sono  emerse  per  il  carattere  dell'opera  o  per  il  volume  di  produzione,  e  hanno  colpito  la  fantasia  della  massa  e  talora  hanno  lasciato  il  loro  nome  nel  linguaggio  corrente:  voglio  dire  di  Faenza  in  Italia,  di  Delft  in  Olanda,  di  Sèvres  in  Francia,  e  così  via.  In  Italia,  Faenza.  La  voce  «  faïence  >>  che  in  Francia  dapprima,  poi,  con  lievi  varianti,  negli  altri  Paesi  d'Europa,  indica  una  particolare  famiglia  delle  ceramiche,  quella  che  ha  corpo  di  terracotta  rivestito  di  un  vetro  per  toglierne  la  porosità  e  offrire,  quando  lo  si  desideri,  un  fondo  per  i  colori  della  decorazione,  deriva,  infatti,  dal  nome  di  questa  cittadina  della  Romagna,  industre  e  sensibile,  che  nel  secolo  XVI  intensificò  talmente  la  esportazione  del  suo  prodotto  da  far  conoscere  il  proprio  nome  in  ogni  Paese.  Se  in  via  assoluta  la  tradizione  ceramica  faentinal  affonda  le  radici  nella  preistoria,  come  attestano  i  quotidiani  reperimenti  archeologici,  e  si  mantiene  nei  tempi  storici,  romani  e  alto  medievali,  coi  primi  secoli  dopo  il  Mille  si  conforma  in  modo  da  acquisire  caratteri  distintivi  i  quali,  sviluppandosi  lungo  i  secoli  senza  interruzione,  hanno  fatto  della  località  uno  dei  centri  d'arte  più  reputati  d'Italia,  una  delle  culle  della  ceramica  mondiale.  La  documentazione  archivistica,  che,  l'anno  1142,  porta  in  luce  un  Petrus  Orzolarius,  il  quale  chiede  di  ampliare  la  propria  officina  in  un  vacuamento  appresso,  è  continuata  nei  tempi  successivi  con  una  fitta  rete  di  atti  di  compra-vendita,  di  assunzione  di  lavoro,  di  organizzazione  aziendale  e  dell'arte,  di  testimonianze,  ecc.,  e  conferma  quanto  le  opere  giunte  sino  a  noi  e  conservate  in  collezioni  pubbliche  e  private,  e  i  frammenti  tratti  dagli  sterri  occasionalmente  condotti  in  città,  hanno  da  tempo  reso  noto.  E  cioè  che  il  filonefaentino  della  <<  maiolica  >>  così  si  chiama  in  gran  parte  d'Italia  quella  che  nel  meridione  della  penisola,  e  all'estero,  come  abbiamo  detto,  è.denominata  «  faenza»>-  si  svolge  ininterrottamente  per  oltre  otto  secoli.  E  di  tempo  in  tempo,  nella  sequenza  stilistica  e  nel  rinnovarsi  fluente  dei  caratteri,  il  maiolicaro  faentino  ha  anche  aperto  vie  sulle  quali,  poi,  tanto  lui  quanto  gli  artefici  di  altre  botteghe  e  centri  italiani  si  sono  lanciati.  Questo  avviene,  ad  esempio,  al  principio  del  secolo  XVI,  quando  alcuni  maestri  anonimi  introducono,  timidamente  agli  inizi,  poi  sempre  più  sicuri,  il  modo  a  istoriato  che  porta  lo  spirito  umanistico,  rinascimentale,  in  ambienti  rimasti,  per  tutto  il  secolo  precedente,  legati  a  schemi  lineari-coloristici  di  ispirazione  orientale  e  gotica.  o  alla  metà  del  secolo  medesimo,  quando  l'istoriato,  il  racconto,  divulgato  ormai  prevalentemente  dalle  officine  marchigiane  e  divenuto  accademico  esercizio  coloristico  e  disegnativo  che  accomuna  il  piatto  alla  tela  e  alla  tavola,  senza  più  mordente,  viene  buttato  alle  siepi  per  tornare  alla  valorizzazione  della  funzione  e  della  forma  coi  «  bianchi  »  che  ebbero  tanta  fortuna.  Lo  stesso  Montaigne,  nei  suoi  ricordi  di  viaggio  in  Italia,  scrive  che  il  bianco  e  polito  vasellame  degli  alberghi  italiani  è  infinitamente  da  preferire  allo  sporco  peltro  di  quelli  d'oltralpe.  Nel  ricondurre  alle  origini  la  funzione  del  vasellame,  che  risente,  naturalmente,  del  gusto  del  tempo  e  accoppia  forme  mosse,  modellate,  ispirate  dagli  artisti  sensibili  alle  aure  dell'incipiente  barocco  ad  altre  liscie  e  semplici,  obbe100%  dienti  alle  sole  necessità  dell'uso,  il  maiolicaro  rafforza  lo  smalto  intensificandone  lo  spessore  e  le  qualità  coprenti  che  rivelano  un  bianco  splendente,  e  questo  bianco  rispetta  anche  con  la  decorazione,  ridotta  di  tavolozza  di  superficie.  I  colori  vengono  limitati  a  due  toni  di  giallo  e  al  turchino.  il  disegno,  a  uno  stemma,  a  una  figurina  nel  centro,  tutt'al  più  aiutata  da  una.  lieve  ghirlandetta  all'orlo,  a  pochi  tratti  di  maniera  impressionistica,  «  compendiaria  »,  che  mantengono  alla  fantasiosa  creazione  i  caratteri  di  immediatezza  della  invenzione.  Sovente,  nessuna  decorazione  dipinta  accompagna  23Nelle  altre  foto  di  queste  pagine:  pregevoli  pezzi  d'arte  ceramistica  di  Faenza.  Aspetti  della  lavorazione  della  ceramica  ad  opera  dei  giovanissimi  allievi  dell'Istituto  d'arte  per  la  ceramica.  24  lo  smalto.  I«<  bianchi  »  hanno  avuto  tale  fortuna  che,  diffusi  in  altre  zone  e  passate  le  Alpi,  li  troviamo  ancora  vitali  alla  fine  del  secolo  XVII.  L'arte  faentina  a  cui  attesero,  nel  Cinquecento,  oltre  una  quarantina  di  botteghe,  interessando  uno  su  nove  degli  abitanti  della  piccola  città,  fu  conservata  e  rifulse  anche  nei  secoli  successivi,  specie  a  opera  della  famiglia.  dei  conti  Ferniani  che  nel  Sette  e  nell'Ottocento  condusse  la  maggiore  delle  manifatture,  e  di  Achille  Farina  che,  nella  seconda  metà  dell'Ottocento,  con  accenti  rinnovatori  raccolti  da  altri  riportò  la  pittura  da  cavalletto  sul  piatto  e  sul  vaso.  Fra  gli  epigoni  di  Achille  Farina,  con  una  nuova  sensibilità,  i  fratelli  Minardi,  giunsero  sin  quasi  allo  scoppio  della  prima  guerra  mondiale.  Il  pericolo  fra  le  due  guerre  fu  caratterizzato  dall'ansia  di  rinnovamento  suscitata  dall'azione  del  Museo  e  della  Scuola,  istituzioni  altamente  benemeriti  per  la  conservazione  e  l'istruzione  dell'arte  ceramica,  e  dall'opera  di  Pietro  Melandri,  di  Anselmo  Bucci,  di  qualche  altro  allievo  dei  ricordati  Minardi,  prematuramente  scomparsi.  Già  nel  secolo  scorso,  infatti,  e  nel  precedente  ancora,  la  plurisecolare  tradizione  d'arte  aveva  attratto  allo  studio  nobili  spiriti,  quali  il  conte  Alessandro  Biancoli,  che  l'anno  1875  le  aveva  dedicato  un  poemetto.  Carlo  Malagola,  che  cinque  anni  più  tardi  aveva  pubblicato  un  volume  di  memorie  storiche.  Federigo  Argnani,  che  negli  anni  1889,  1898  e  ancora  nel  1903,  con  un  ardimento  per  quei  tempi  sbalorditivo  aveva  messo  a  disposizione  degli  studiosi,  in  preziosi  volumi  ricchi  di  tavole  litografiche  a  colori,  una  selezione  del  materiale  frammentario  di  scavo  che  si  rinveniva  in  città,  offrendo  al  mondo  degli  studiosi  una  palmare  prova  della  ricchezza  e  varietà  e  continuità  dell'opera  dei  vasai  di  Faenza.  L'an-no  1908,  prendendo  lo  spunto  dalle  celebrazioni  per  il  terzo  centenario  della  nascita  di  Evangelista  Torricelli  e  dalla  Esposizione  che  le  accompagnò,  un  comitato  cittadino  allestì  una  mostra  di  ceramiche  alla  quale  concorsero  le  più  rappresentative  manifatture  d'Europa.  Raccogliendo  l'incitamento  di  Primo  Levi,  che  perorò  pubblicamente  la  causa  di  una  continuità  della  manifestazione  a  stretti  periodi  regolari,  e  l'istituzione  di  un  ente  che  costantemente  dedicasse  cure  alla  raccolta  e  allo  studio  delle  testimonianze  del  passato,  Gaetano  Ballardini,  segretario  del  comitato  per  la  prima  mostra,  esuberante  di  entusiasmo  gettò  le  basi  del  Museo  internazionale  delle  ceramiche  e  ne  dettò  un  lungimirante  programma.  In  seguito,  a  iniziativa  dello  stesso  Ballardini  e  del  consiglio  del  Museo,  nacquero  nel  1913  il  bollettino  «Faenza  »>,  rivista  di  studi  d'arte,  di  storia  e  di  tecnica  della  ceramica,  che  oggi  ha  superato  il  mezzo  secolo  di  vita  ed  è,  per  gli  specialisti,  la  più  vecchia  e  seguita  rivista  europea  in  materia.  nel  1916  la  Scuola  di  ceramica  pratica,  dalla  quale,  assunta  l'anno  1920  dallo  Stato,  si  è  poi  sviluppato  l'Istituto  d'arte  per  la  ceramica  -  ora  intitolato  a  Gaetano  Ballardini  con  sezioni  artistica  e  tecnica,  per  la  formazione  delle  giovani  leve  cui  affidare  lo  sviluppo  dell'arte  e  dotato  di  laboratori  di  ricerca  tecnologica  anche  a  servizio  dell'industria  e  dell'artigianato,  in  collaborazione  col  Consiglio  Nazionale  delle  Ricerche.  nel  1928  i  corsi  estivi  per  stranieri  e  connazionali  sotto  l'egida  dell'Istituto  interuniversitario  italiano  prima  e  poi  dell'Istituto  per  le  relazioni  culturali  con  l'estero.  nel  1938  le  Mostre  Concorso  Nazionali  della  Ceramica  d'Arte  contemporanea,  che  col  1955  dovevano  divenire  internazionali.  Nel  tempo  stesso,  le  attrezzature  del  Museo  si  allargavano  e  sviluppavano:  le  sezioni  si  articolavano  in  antiche  e  moderne,  nazionali  e  internazionali,  europee,  orientali  e  d'altri  continenti,  in  modo  da  considerare  tutto  lo  scibile  ceramico  nel  tempo  e  nello  spazio,  estendendosi  su  di  una  ventina  di  sale.  si  consolidava  la  biblioteca  specializzata.  nascevano  la  Fototeca  della  ceramica  e  l'Archivio  dei  documenti.  collane  di  pubblicazioni  raccoglievano  gli  studi  che  non  trovavano  posto  nella  rivista.  Tutto  questo  fiorente  complesso,  all'infuori  della  Scuola  che  ne  fu  meno  toccata,  venne  miseramente  distrutto  dai  bombardamenti  e  dai  susseguenti  saccheggi  che  colpirono  la  città  di  Faenza  nel  corso  dell'ultima  guerra.  Gaetano  Ballardini,  pur  malato,  affranto,  con  a  fianco  il  ricostituito  Consiglio  e  con  la  collaborazione  entusiastica  di  alcuni  giovani  e,  appena  rientrato  dalla  prigionia,  di  colui  che  qui  scrive,  non  si  scoraggiò.  Eroicamente  riprese  la  paziente,  dura  opera  di  tessitore,  chiamando  a  raccolta  gli  spiriti  eletti  dell'arte  in  ogni  parte  del  mondo.  Tutti  gli  risposero.  Alla  sua  morte,  nel  maggio  del  1953,  il  Museo  era  rinato  nell'edificio  e  nelle  sue  strutture  e  sezioni  fondamentali:  oggi  è  in  procinto  di  inaugurare  nuovi  locali,  letteralmente.  raddoppiando  lo  spazio  a  disposizione  e  consentendo  un  più  razionale  ordinamento  delle  raccolte,  in  modo  da  offrire  un  panorama  prezioso  a  chi  intenda  avere  cognizione  dell'arte  della  ceramica.  Se  i  corsi  estivi,  così  efficaci  anche  dal  punto  di  vista  della  propaganda,  non  si  sono  ancora  potuti  riprendere  nonostante  le  sollecitazioni  da  ogni  parte,  assorbita  come  era  la  direzione  dall'opera  di  ricostruzione  delle  collezioni  e  delle  attrezzature,  in  compenso  si  è  ottenuta  la  istituzione  di  una  cattedra  libera  nell'insegnamento  di  grado  universitario  per  l'avviamento  dei  giovani  desiderosi  di  specializzarsi  in  questa  disciplina.  L'opera  che  Faenza  conduce  con  le  sue  attive  e  vivaci  botteghe,  coi  suoi  istituti  di  studio,  di  ricerca,  di  propulsione,  proiettati  internazionalmente  verso  il  futuro,  è  veramente  degna  della  tradizione  dei  maestri  che,  sempre  rinnovando  aspetti  e  modi  di  lavoro,  ne  crearono  la  fortuna  e  la  fama.  Giuseppe  Liverani  25