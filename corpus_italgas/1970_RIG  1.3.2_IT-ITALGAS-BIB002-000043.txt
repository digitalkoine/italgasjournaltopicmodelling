Titolo: La  geisha  2000  fa  il  tè  con  il  gas
Sottotitolo:     
Testo:
ITALGAS  1969-7  2LA  GEISHA  2000  FA  IL  TE  CON  IL  GAS  TÈ  La  geisha  si  chiamava  Toshimi,  che  vuol  dire  Dolce-poesia-dell'Oriente.  Aveva  grandi  occhi  a  mandorla,  la  bocca  piccola  e  carnosa  come  una  ciliegia,  i  capelli  soffici  e  neri.  Portava  un  kimono  azzurro,  ricamato  a  fiori  di  crisantemo,  e  la  vita  era  stretta  da  un  obi  di  seta  blu,  abbastanza  rigido  e  alto  da  nascondere  ogni  forma,  come  si  conviene  a  una  vera  geisha:  Toshimi  era  una  vera  geisha  del  Gion,  il  quartiere  più  antico  e  più  famoso  di  Kioto.  Avevamo  appuntamento  con  lei  alla  Casa-dove-tutto-sorride:  arrivammo  alla  casa  passando  fra  centinaia  di  altre  case  di  bambù,  così  basse  che  con  la  mano  alzata  si  potevano  toccare  i  balconcini  dei  primi  piani:  la  luna  scintillava  sui  tetti  di  kawarà,  le  tegole  di  porcellana  dal  colore  del  ferro.  Nel  buio,  i  palloncini  di  carta  di  riso  dipingevano  al  lume  di  candela  ideogrammi  incomprensibili  e  colori  violenti,  bianco,  rosso,  giallo,  verde,  e  i  colori  diventavano  sfumature  delicate  e  mutevoli  sulle  tendine  di  cancalate  a  proteggere  il  segreto  delle  finestre,  sui  kimono  ricamati  che  passavano  frusciando,  sui  volti  trasognati  degli  uomini  che  entravano  e  uscivano  dalle  porte  delle  case  da  tè.  «  Nel  Gion»,  ci  disse  l'inteprete,  «  ci  sono  almeno  duecento  case  da  tè  ».  All'entrata  della  Casa-dove-tutto-sorride,  una  vecchia  ci  aveva  fatto  togliere  le  scarpe  inchinandosi  fino  a  terra  e  ci  aveva  dato  un  paio  di  pantofole  nuove.  Un'altra,  sorridendo  con  tutti  i  suoi  denti  d'oro,  ci  aveva  indicato  una  scaletta  che  portava  a  una  stanza  bassa,  dal  pavimento  coperto  con  stuoie  di  paglia,  i  tatami:  e  subito  ci  era  venuta  incontro  Toshimi  e  si  era  inginocchiatal  davanti  a  noi.  Poi  si  rialzò  e  sorrise,  abbassando  gli  occhi.  Una  ragazza  di  buona  famiglia,  di  fronte  ai  genitori  e  ad  un  possibile  fidanzato  non  avrebbe  sorriso  in  maniera  diversa.  Ci  tolse  la  giacca  e  andò  a  posarla  con  grazia  in  un  grande  vassoio  di  legno  in  fondo  alla  stanza,  vicino  a  un  gradino  di  pietra:  lì  era  il  tokonoma,  centro  spirituale  della  casa,  come  la  cella  dei  Mani  e  dei  Lari  nella  Roma  antica.  Toshimi  ritornò  accanto  a  noi,  sorrise  di  nuovo  e  cominciò  a  toglierci  la  cravatta.  In  quel  momento  arrivò  anche  Fuji-yo,  un  nome  che  potrebbe  essere  tradotto  Gentile-come-il-giardino-dove-da-secoli-fiorisce-il-glicine.  Era  una  ragazza  come  Toshimi,  forse  ancora  più  bella,  ma  aveva  il  volto  completamente  dipinto  con  farina  di  riso  mescolata  alla  colla  di  pesce  e  sembrava  una  maschera  di  gesso,  con  gli  occhi  sottolineati  di  rosso.  Fuji-yo  era  una  maiko.  Le  maiko  sono  allieve  geishe,  dai  dodici  ai  diciotto  anni.  Il  suo  obi  era  molto  più  alto  di  quello  di  Toshimi.  Più  la  ragazza  è  giovane,  più  l'obi  deve  essere  alto:  la  donna  giapponese  ha  vergogna  del  proprio  seno,  cerca  di  nasconderlo  più  che  può.  È  invece  molto  orgogliosa  dei  propri  denti,  quando  li  ha.  Ancora  dopo  la  guerra,  molte  donne  giapponesi  usavano  farsi  coprire  uno  dei  denti  davanti  con  una  capsula  nera,  per  far  risaltare  meglio  il  candore  degli  altri.  Per  la  stessa  ragione  anche  Fuji-yo,  11come  tutte  le  maiko,  si  tingeva  la  punta  della  lingua  con  una  vernice  rossa.  Fuji-yo  ci  posò  davanti,  sul  basso  tavolinetto  di  lacca  nera  e  arancione,  un  piattino  con  dei  dolci  di  colore  verde,  grandi  come  albicocche.  Poi  disse  qualche  cosa  di  incomprensibile  e  arrivò  una  vecchia  con  un  vassoio  pieno  di  cose  bianche  che  fumavano:  erano  gli  o-shibori,  dei  fazzolettini  di  spugna  appena  tolti  dall'acqua  bollente.  Fuji-yo  cominciò  a  passarci  sul  viso,  uno  ad  uno,  i  fazzoletti.  Quando  ebbe  finito,  Toshimi  tolse  dalla  larga  manica  del  kimono  un  pettine  di  legno  e  ci  ravviò  i  capelli:  o-kushì,  disse,  vuol  dire  pettine.  Intanto  Fuji-yo  tagliava  i  dolci  con  un  coltellino  di  legno,  ne  faceva  dei  pezzetti,  infilava  i  bocconcini  sulla  punta  del  coltello  e  ce  li  porgeva.  Anche  in  Occidente,  talvolta,  una  donna  si  compiace  di  imboccare  l'uomo  in  un  gioco  affettuoso  che  ripete  abbastanza  da  vicino  l'antica  avventura  della  maternità:  ma  non  12  1+ASE  パー  C  c'era  nulla  di  questo  nei  gesti  di  Fuji-yo,  più  simili  ad  un  rituale,  per  quanto  grazioso  e  gentile  potesse  essere.  Secondo  l'usanza,  avendo  noi  pagato  per  la  compagnia  di  una  geisha  in  una  casa  di  lusso,  eravamo  anche  ospiti  per  la  cena.  I  dolci,  fatti  a  quanto  sembrava  di  marmellata  di  castagne,  erano  un  antipasto.  Le  due  ragazze  chiamarono  ancora  la  vecchia  e  cominciarono  a  disporre  una  quantità  di  piattini,  di  ciotole,  di  pentoline,  di  scatolette.  Tutto  era  perfettamente  pulito  e  ripeteva  quella  impressione  di  antichissimo  rituale,  una  imprenssione  che  ci  riportava  alla  prima  infanzia,  quando  si  andava  in  parrocchia  e  ci  capitava  di  servire  la  messa  al  parroco.  Allora  pensavamo  al  pane  e  al  vino,  due  cose  di  tutti  i  giorni  che  vedevamo  anche  sulla  nostra  tavola:  ma  nella  penombra  della  sacrestia  queste  due  cose  comuni  prendevano  una  dimensione  magica  e  smisurata,  di  simboli.  Anche  qui  avveniva  un  trasferiNella  pagina  precedente:  una  «  Maiko  »>  nelle  adiacenze  del  Tempio  di  Heian  («  Maiko  »  vuol  dire  «  aspirante  geisha  »).  mento,  per  quanto  diverso.  C'erano  il  riso,  i  pesci,  decine  di  vasetti  pieni  di  salse  dai  colori  più  strani.  C'erano  coppe  di  verdura,  bietole  soprattutto.  C'eral  la  carne  per  il  sukyaki:  Toshimi  ci  disse  che  i  vitelli  scelti  per  il  sukyaki  vengono  massaggiati  ogni  giorno  con  delle  grandi  spugne  immerse  in  secchi  di  birra,  questo  perché  la  carne  resti  morbida  ma  consistente.  E  infine  vengono  uccisi  con  un  solo  colpo  di  un  affilatissimo  chiodo  che  gli  trapassa  la  testa  quando30717  In  questa  pagina  e  nella  pagina  a  fianco:  «  geishe»  per  le  strade  di  Tokyo,  in  stridente  contrasto  specie  nella  foto  qui  sopra  con  la  modernità  delle  macchinone  americane.  meno  se  lo  aspettano,  così  che  la  morte  sia  dolce  e  che  i  muscoli  non  si  irrigidiscano.  E  c'erano  molte  qualità  di  funghi,  i  funghi  che  ritornano  da  secoli  fra  i  protagonisti  della  cucina  tradizionale  giapponese.  All'improvviso  sentimmo  un  rumore,  come  di  una  porta  che  scorre  su  cardini.  Ed  era  infatti  così.  Dietro  una  paratia,  perfettamente  nascosto,  apparve  il  fornello.  Esatto:  proprio  un  fornello  alla  maniera  dell'Occidente.  La  vecchia  guardava  quasi  con  stupore,  anche  se  non  era  certo  la  prima  volta  che  lo  vedeva.  Le  ragazze  invece  sorridevano,  disponendosi  ad  accendere.  Immaginammo  che  una  volta,  quando  la  vecchia  era  giovane  e  forse  più  bella  di  Toshimi  e  di  Fuji-yo,  il  gas  non  venisse  usato  nelle  case  da  tè:  forse  la  vecchia  stava  pensando  a  questo,  e  in  quel  suo  stupore  c'era  un  discorso  più  lungo.  Attraverso  l'interprete,  domandammo  se  ci  eravamo  sbagliati.  La  vecchia  ci  sorrise,  quasi  con  gratitudine.  «  Il  gas  è  molto  comodo  »,  disse.  «<  E  non  si  potrebbe  dire  che  sia  innaturale.  Fra  il  gas  e  il  sumi  (il  sumì  è  qualche  cosa  di  simile  al  carbone  di  legna)  non  vi  sono  molte  differenze.  Ma  ogni  volta  che  lo  vedo  penso  al  passato:  a  quante  cose  sono  più  comode  oggi,  e  dovrebbero  rendere  l'uomo  più  felice,  ma  l'uomo  è  ancora  infelice  come  ieri.  Oggi,  con  il  gas,  la  donna  ha  risolto  il  primo  problema  della  sua  cucina.  Col  gas  si  è  risolto  TAK  AKAN  anche  il  problema  del  kotatzu,  il  grande  braciere  che  veniva  messo  sotto  al  tavolo,  poi  la  famiglia  prendeva  posto,  e  il  tavolo  veniva  chiuso  da  una  cortina  di  coperte,  così  che  un  piacevole  calore  salisse  attraverso  i  piedi  e  le  gambe  a  tutta  la  persona.  Persino  gli  hibachi,  i  piccoli  scaldini  dove  nei  giorni  d'inverno  i  vecchi  riscaldano  le  mani,  sono  stati  sostituiti  utilmente  da  stufette  a  gas  »>.  Domandammo  se  trovava  delle  differenze,  fra  un  tipo  di  calore  e  l'altro.  Sorrise  ancora,  con  quel  poco  di  malinconia,  e  rispose  che  negli  hichirin  i  cibi  potrebbero  essere  più  buoni  oggi  di  ieri  (gli  hichirin  sono  terracotte  speciali,  le  pentole  preferite  dalla  massaia  giapponese).  Aggiunse  che  se  i  cibi  non  sono  più  buoni,  questo  dipende  dai  cibi  all'origine,  e  non  dal  tipo  di  calore  usato  per  cuocerli.  Poi  si  alzò  rapidamente,  e  andò  a  prendere  il  suo  shamsen:  lo  shamsen  è  13una  specie  di  banjo,  e  le  corde  dello  strumento  sono  tese  su  una  pelle  di  gatto.  Essendo  una  casa  di  lusso,  non  c'era  dubbio  che  la  pelle  fosse  del  mikeneko,  cioè  di  un  gatto  di  quelli  pezzati  bianchi,  neri  e  fulvi,  come  vuole  la  tradizione.  La  vecchia  ci  guardò  ancora  un  momento  e  poi  cominciò  a  cantare  una  nenia,  accompagnandosi  sullo  shamsen  mentre  le  ragazze  preparavano  la  cena.  L'interprete  ci  traduceva  sommessamente  il  significato  delle  parole.  Tsuki  wa  oboro  ni...  higashi  yama...  kasuma  yogoto-noo...  «  Vuol  dire  »,  spiegò,  «  che  la  nebbia  ha  nascosto  la  luna  sul  monte  Higashi.  I  pensieri  della  notte  si  confondono  nel  fumo  delle  candele...  ».  Adesso  anche  Toshimi  si  era  alzata  e  stava  accennando  dei  passi  di  danza,  fermandosi  di  tanto  in  tanto  in  differenti  pose  mimiche:  seguendo  le  spiegazioni  dell'interprete,  riuscimmo  a  capire  che  Toshimi  rappresentava  ogni  volta,  con  una  posa,  un  concetto  della  poesial  cantata  dalla  vecchia.  Era  una  delle  più  antiche  poesie  della  cultura  geisha:  parole,  suoni  e  gesti  si  completavano  con  una  grazia  primitiva  e  profonda  in  un  solo  momento  spirituale,  che  non  sarebbe  adeguato  chiamare  soltanto  spettacolo.  Era  qualche  cosa  di  più,  un'occasione  di  guardare  dentro  se  stessi.  Allora  cominciammo  a  capire  l'immensa  distanza  che  passa  fra  la  verità  giapponese  e  la  verità  occidentale,  quando  si  parla  di  geishe.  E  quanto  sia  difficile  per  un  occidentale  ammettere  che  una  donna,  pagata  per  fare  compagnia  a  un  uomo,  sia  molto  diversa  da  tutte  le  altre  donne  che  in  tutto  il  resto  del  mondo  si  fanno  pagare  per  lo  stesso  scopo.  Ma  era  poi  vero?  Era  soltanto  così?  Anche  per  i  clienti  giapponesi?  Domandammo  con  qualche  imbarazzo  se  tutto  questo  non  accadesse  solo  per  noi  e  in  quanto  eravamo  entrati  in  <<  Geisha  »  significa  «  persona  versata  alle  arti»:  ed  ecco  due  di  queste  «  persone  versate  alle  arti  »  su  uno  dei  classici  ponticelli  giapponesi,  fra  il  verde  dei  curatissimi  giardini.  quella  casa  per  una  semplice  ragione  di  studio.  Il  canto  era  finito,  Toshimi  era  tornata  accanto  a  noi:  e  rise  divertita  quando  l'interprete  le  spiegò  i  nostri  dubbi.  <<  Quasi  sempre  »>,  rispose,  «  è  solo  così.  L'uomo  giapponese  è  piuttosto  timido  e  piuttosto  violento,  appunto  per  questo.  Quando  lascia  la  moglie,  alla  sera,  per  venire  in  una  casa  da  tè,  questo  uomo  non  ha  generalmente  le  intenzioni  di  un  occidentale  che  si  trovi  nella  stessa  condizione.  Ama  trovarsi  con  gli  amici,  e  insieme  con  loro  ama  trovarsi  in  compagnia  di  donne  giovani,  belle  e  soprattutto  bene  educate.  Questo  è  il  punto.  L'educazione,  per  i  giapponesi,  è  per  prima  cosa  il  rispetto  della  loro  tradizione:  e  nessuno  più  della  geisha  può  dimostrare,  dalle  parole,  dalle  danze,  dalle  mille  maniere  con  cui  può  versare  una  tazzina  di  saké  o  togliere  la  giacca  al  proprio  ospite,  se  ha  capito  veramente  il  significato  di  questa  tradizione  e  se  la  rispetta  fino  al  punto  di  viverla  compiutamente.  Questo  costituisce  la  base  dell'incontro.  C'è  il  pranzo  insieme,  e  nel  pranzo  la  geisha  dimostra  ancora,  come  attraverso  una  serie  di  delicatissimi  tests,  il  suo  grado  di  addestramento.  In  occidente  un  uomo  che  desidera  una  donna  può  anche  disinteressarsi  del  fatto  che  questa  donna  non  sia  del  tutto  composta  quando  mangia:  in  Giappone  è  diverso.  Dopo  il  pranzo  la  geisha  intrattiene  l'ospite  con  dei  piccoli  giochi,  così  innocenti  che  difficilmente  un  occidentale  potrebbe  considerarli  come  divertenti,  e  non  come  una  sciocca  perdita  di  tempo.  Ma  soprattutto  la  geisha  ascolta  il  suo  ospite.  Cerca  di  capire  quello  che  egli  vuole  esprimere  di  se  stesso...  »>.  Pensammo  che  questo  silenzio  e  questo  rispetto  sono  ricchezze  quasi  assolutamente  sconosciute  per  l'uomo  occidentale.  Nel  confronto  fra  una  cena  con  le  geishe  e  una  cena  con  la  propria  famiglia,  non  è  difficile  scoprire  che  l'uomo  occidentale  non  riesce  neppure  a  dire  la  metà  di  quello  che  vorrebbe:  o  per  la  congestione  drammatica  della  sua  tavola,  dove  ogni  cibo  è  offerto,  imposto,  contestato,  discusso  oltre  ogni  limite  del  ragionevole,  o  perché  il  mondo  esterno  arriva  a  disturbare  attraverso  il  telefono  e  il  fragore  della  strada,  o  perché  direttamente  la  consorte  gli  toglie  la  parola  appena  apre  bocca,  o  lo  ascolta  pensando  ai  fatti  suoi.  Quando  anche  tutto  questo  è  possibile  e  la  cena  non  diventa  un  triste  convegno  di  solitari,  ipnotizzati  dalla  televisione.  Tuttavia  non  avremmo  voluto  finire  per  farci  un'idea  così  particolarmente  spirituale  delle  case  da  tè,  anche  se  quella  dove  eravamo  era  evidentemente  molto  diversa  da  altre,  più  scadenti,  dove  vanno  i  turisti  e  i  marinai  americani:  ai  quali  non  interessa  affatto  che  la  nebbia  abbia  nascosto  la  luna  sul  monte  Higashi.  Ripetemmo  quindi  la  domanda,  e  Toshimi  rise  di  nuovo.  «  Può  accadere  »,  rispose  con  molta  serenità  «  ma  non  è  una  cosa  che  si  risolva  immediatamente.  Una  vera  geisha,  quando  il  suo  ospite  esprima  un  forte  desiderio  di  lei,  ritornando  a  trovarla  più  volte  e  chiedendo  sempre  di  lei,  esporrà  questo  desiderio  alla  Onesan  (la  Onesan  è  la  padrona  della  casa.  tradotto  letteralmente  vuol  dire  La-molto-rispettabile-sorella-maggiore).  Allora  la  Onesan  parlerà  a  lungo  con  l'ospite,  guardandolo  a  lungo  negli  occhi:  me  wa  kuchi  bodo  mono  wo  ju,  gli  occhi  dicono  più  della  bocca,  è  un  nostro  proverbio...  Se  la  Onesan  giudicherà  conveniente,  l'ospite  tornerà  portando  regali  per  la  sua  geisha  prediletta  e  per  tutte  le  sue  compagne,  oltre  che,  naturalmente,  per  la  Onesan:  e  insieme  porterà  una  lettera  nella  quale  una  personalità  molto  importante  della  città  si  renderà  garante  che  l'ospite  abbia  solide  possibilità  economiche,  che  sia  disposto  a  compensare  la  casa  con  altri  generosi  regali  e  che  sia  assolutamente  privo  di  qualsiasi  malattia.  A  questo  punto,  ognuna  di  noi  è  felice  di  obbedire  alla  sua  Onesan  »>.  Il  nostro  tempo  era  scaduto.  La  Onesan  entrò  per  domandarci  se  volevamo  trattenere  ancora  Toshimi  e  Fuji-yo:  la  Onesan  aveva  il  sorriso  di  una  mamma  ancora  giovane,  che  vuol  congedare  i  compagni  di  scuola  della  figlia  perché  è  un  po'  tardi  e  domattina  bisogna  alzarsi  riposati.  Rispondemmo  di  no.  Toshimi  e
 Fujiyo  si  inchinarono,  scomparvero  dietro  una  parete  di  bambù.  Ritrovammo  le  nostre  scarpe,  poi  le  strade  delle  piccole  case  dal  tetto  di  kawarà.  Giuseppe  Grazzini  15