Titolo:  Gli  itinerari  archeologici  dell'alto  Lazio:  la  necropoli  di  Cerveteri 
Sottotitolo:     
Testo:
ITALGAS  1969-7  2pur  nell'amore  della  carne  e  dei  piaceri.  terreni,  che  furono  tipici  dell'animo  etrusco.  In  certe  limpide  giornate  d'ottobre  la  campagna  romana  riacquista  i  contorni  netti,  i  colori  violenti  e  solari  in  cui  predominano  il  giallo,  il  verde  e  il  marrone,  cari  ai  paesaggisti  francesi  dello  Ottocento.  Nonostante  il  progresso  della  tecnica  e  l'ininterrotto  flusso  di  automobili  sulle  vie  consolari,  molte  località  a  qualche  decina  di  chilometri  da  Roma  serbano  intatto  il  fascino  dei  quadri  di  Poussin  e  di  Corot,  con  i  ruderi  affioranti  fra  le  macchie  e  le  forre  che  celano  le  fenditure  del  suolo  tufaceo.  Nelle  ondulate  colline  dell'alto  Lazio,  poco  discosto  dal  mare,  sorgono  le  necropoli  etrusche:  le  zolle  dei  loro  tumuli  si  fondono  e  si  identificano  così  bene  col  paesaggio  circostante  che  quest'ultimo  ne  riceve  fascino,  contribuendo  a  sua  volta  a  dare  quell'impressione  di  chiusa  severità  e  di  tenebroso  tormento,  GLI  ITINERARI  ARCHEOLOGIC  Cerveteri,  l'antica  Caere,  i  cui  re  furono  un  tempo  più  potenti  di  quelli  di  Roma,  sorge  su  uno  di  questi  colli  tufacei  a  circa  quaranta  chilometri  dalla  capitale,  presso  l'odierna  località  balneare  di  Ladispoli.  Il  periodo  massimo  di  splendore  della  città,  sorta  nell'VIII  secolo  a.  C.,  abbraccia  i  due  secoli  successivi,  allorché  i  sovrani  etruschi  dominavano  dalle  tre  alture  su  cui  si  estendeva  la  città  con  le  sue  necropoli,  la  pianura  costiera  e  l'entroterra,  fino  alla  bassa  valle  del  Tevere  e  ai  monti  Sabatini,  della  Tolfa  e  il  lago  di  Bracciano  a  nord.  Più  tardi  Caere  decadde  a  causa  della  generale  crisi  politica  ed  economica  che  colpì  le  città  dell'Etruria  marittima  in  conseguenza  dell'accrescersi  della  potenza  di  Roma,  e  fu  invasa  dalla  malaria,  sì  che  nel  medioevo  gli  abitanti  si  rifugiarono  nella  vicina  località  di  Ceri  che  serba  il  nome  antico.  LA  NECROPOLI  DI  CERVETERI  Eppure,  nel  periodo  del  suo  fulgore,  Caere  dovette  esser  uno  dei  centri  più  popolosi  del  mondo  mediterraneo,  come  attestano  soprattutto  le  grandi  necropoli  che  la  circondano.  Gli  scavi  regolari  condotti  dal  1911.  ed  ancora  in  corso  hanno  riportato  alla  luce  testimonianze  artistiche  inestimabili,  per  quantità  e  valore,  dell'anticacittà,  che  vanno  dai  vasi  arcaici  fabbricati  localmente  per  impulso  (e  forse  anche  per  opera  diretta)  di  artigiani  greci  della  Jonia,  alle  lastre  fittili  dipinte,  ai  grandi  sarcofaghi  pure  di  terracotta  con  la  coppia  di  coniugi  sdraiata  sul  letto  funebre,  quasi  a  significare  epicureisticamente  l'al  di  là  come  un  eterno  banchetto.  In  effetti,  l'oltretomba  etrusco  è  concepito,  se  si  fa  eccezione  per  alcune  figure  terrifiche  e  demoniache  che  lo  popolano,  come  la  prosecuzione  in  tutto  e  per  tutto  della  vita  quotidiana:  onde  il  desiderio,  il  fine  costante  di  questo  popolo  che  l'accomuna  ad  un'altra  grande  civiltà  mediterranea,  l'egiziana,  fu  quello  di  costruire  delle  «  case  di  eternità  »  destinate  a  proteggere  le  spoglie  del  defunto  dall'inevitabile  corruzione  e  a  ricreare  l'ambiente  che  egli  frequentò  da  vivo,  con  gli  oggetti  che  amò,  gli  strumenti  del  suo  mestiere,  gli  ornamenti  muliebri,  gli  animali  domestici  che  vissero  nella  sua  casa.  Da  questa  insopprimibile,  si  direbbe  quasi  ossessiva  esigenza  dell'animo  etrusco,  sorgono  le  grandi  necropoli  delle  loro  città  maggiori,  di  cui  quella  cerite  detta  della  Benditaccia  con  tumuli,  tombe  a  camera  e  vere  e  proprie  vie  sepolcrali  dettate  da  un  singolare  intento  urbanistico,  è  certo  la  più  famosa  ed  universalmente  nota.  DELL'ALTO  LAZIO:  Nel  silenzio  della  campagna,  rotto  soltanto  in  estate  dal  frinire  assiduo  delle  cicale,  si  innalzano  i  grandi  tumuli  circolari,  che  presentano  in  genere  una  base  scavata  nella  roccia,  più  raramente  costruita,  con  cornice  aggettante,  e  contengono  all'interno  uno  o  più  gruppi  di  camere  sepolcrali.  Queste  tombe  ipogeiche,  che  abbracciano  per  la  più  parte  tre  secoli  (VII-V  a.C.)  superano,  negli  esemplari  più  vasti  (tumuli  della  Nave,  degli  Animali  dipinti,  delle  Sedie  e  degli  Scudi),  i  trenta  metri  di  diametro.  Nelle  camere  sepolcrali  scavate  nel  tufo  viene  generalmente  imitata  l'architettura  domestica,  onde  esse  presentano  tetti  a  spioventi  con  trave  centrale  o  soffitto  a  cassettoni,  sostenuto  da  colonne  con  capitelli  floreali  di  tipo  orientale  o  da  pilastri  quadrangolari.  Nella  roccia  viva  sono  pure  tagliati  seggi  e  tronetti  e  letti  funebri,  di  forma  diversa  a  seconda  che  fossero  destinati  a  uomini  o  donne  (rispettivamente,  con  basso  cuscino  e  gambe  tornite  e  ad  arca).  Più  di  duecento  sono  i  tumuli  scavatie  restaurati,  onde  questa  sola  cifra  sarebbe  sufficiente  a  far  assurgere  Cerveteri  ad  un  ruolo  di  eccezionale  importanza  per  la  conoscenza  della  architettura  funeraria  etrusca.  Ma  v'è  di  più.  Le  tombe  della  Banditaccia  con  la  loro.  mobilia  perfettamente  imitata  nella  pietra,  con  i  loro  arredi  in  stucco  dipinto,  ci  danno  un  quadro  sorprendentemente  vivace  ed  intatto  della  civiltà  etrusca  nel  periodo  del  suo  massimo  fiorire.  Le  più  famose  sono  la  tomba  della.  Alcova,  così  detta  dall'alto  talamo  che  è  ricavato  ad  altorilievo  nel  fondo  e  al  quale  si  accede  salendo  dei  gradini,  la  tomba  già  menzionata  delle  Sedie  e  degli  Scudi  con  tronetti,  letti  funebri  e  grandi  scudi  rotondi  scolpiti  nelle  pareti  del  primo  ambiente,  la  tomba  dei  Capitelli  e  soprattutto  la  celeberrima  tomba  dei  Rilievi.  Essa  appartenne  alla  famiglia  Matuna,  come  attestano  le  iscrizioni  rinvenute  in  situ.  è  di  epoca  alquanto  più  recente  di  quelle  sopra  menzionate  (IV-II  sec.  a.C.)  ma  presenta  ancora  il  consueto  soffitto  a  doppio  spiovente  sostenuto  da  due  pilastri.  Sulle  pareti  attorno  ai  loculi  sepolcrali  e  sui  pilastri  sono  riprodotti  ad  altorilievo  e  rivestiti  di  stucco  dipinto  gli  oggetti  prediletti  dai  defunti  e  alcune  suppellettili  domestiche:  elmi,  spade,  schinieri,  scudi  dei  guerrieri  ivi  sepolti,  ma  anche  oggetti  di  uso  più  umile  e  quotidiano  e,  pertanto,  più  vivi  e  realistici:  una  sega,  coltelli  e  altri  arnesi  da  cucina.  non  mancano  il  cane  di  casa  e  un  rotolo  di  fune,  reso  in  modo  così  realistico  che  si  ha  l'impulso  di  tendere  la  mano  e  di  srotolarlo  per  nuovi  usi...  Al  visitatore  non  frettoloso  Cerveteri  offre  un'altra  sorpresa:  dopo  la  solitaria  suggestione  della  sua  necropoli,  il  fascino  della  tecnica  e  del  progresso  scientifico:  nel  piccolo  ma  ordinato  museo  archeologico,  recentemente  insediato  in  un'ala  del  castello  Ruspoli,  sono  raccolte  decine  di  corredi  vascolari  in  cui  abbondano  i  vasi  greci  d'importazione  e  che  si  dispiegano  per  un  lungo  arco  di  tempo  (dal  VII  secolo  a.C.  all'età  ellenistica),  accompagnando  una  evoluzione  nelle  credenze  e  nel  tenore  di  vita  che  si  intravedeva  già  nel  diverso  aspetto  dei  resti  monumentali  delle  necropoli  cerite.  I  vasi  dipinti,  le  terrecotte  architettoniche,  i  bei  buccheri  lucidi  e  le  urne  di  tipo  villanoviano  aiutano  a  definire  ancor  meglio  la  civiltà  di  un  popolo  cui  si  sono  accostati,  con  il  lodevole  intento  di  coglierne  l'essenza  più  segreta,  legioni  di  studiosi,  ma  che  serba  ciononostante  ancor  oggi  molto  del  suo  enigmatico  fascino,  con  le  sue  sterminate  città  dei  morti,  le  mura  e  le  porte  ferrigne,  e  i  defunti  effigiati  sul  coperchio  dei  sarcofaghi  con  le  labbra  piegate  in  un  sottile  sorriso  che  non  si  riesce  a  capire  se  sia  sfida  e  irrisione  al  destino  e  alle  tenebre  dell'altra  vita,  ovvero  serena  fiducia  nelle  gioie  di  un'esistenza  ultraterrena  infine  con  il  paesaggio  stesso  delle  sue  colline,  frastagliato  in  costoni  e  speroni  tufacei,  cosparso  di  forre  e  di  macchie  spinose  sul  fondo  delle  quali  scorrono  torrenti  circondati  da  cespi  di  capelvenere,  ma  in  cui  talora  spunta  il  sorriso  del  cielo  e  del  mare,  riconducendo  ad  un  mondo  più  chiaro  e  sereno,  allo  stesso  modo  in  cui  la  semplice  umanità  e  lo  sconvolgente  realismo  degli  arredi  ravviva  il  chiuso  mondo,  spezza  con  una  nota  squillante  e  dissonante  il  greve  silenzio  delle  tombe  di  Caere.  Prof.  Anna  Maria  Bisi