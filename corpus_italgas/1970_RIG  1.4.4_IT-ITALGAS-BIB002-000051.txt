Titolo:  L'Italia  esporta  leoni 
Sottotitolo:  L'Italia  è  diventata  un  centro  di  smistamento  internazionale  di  belve  e  animali  esotici,  nati  qui  e  altrove,  ma  che  da  qui  partono  per  ogni  località  del  mondo 
Testo:
ITALGAS  1969-7  2L'ITALIA  ESPORTA  LEONI  L'Italia  è  diventata  un  centro  di  smistamento  internazionale  di  belve  e  animali  esotici,  nati  qui  e  altrove,  ma  che  da  qui  partono  per  ogni  località  del  mondo.  Si  è  tentato  di  esportare  leoni  in  Africa  ma  il  mercato  si  è  mostrato  scarsamente  ricettivo.  Nel  senso  che  si  è  dovuto  constatare  come  leoni  nati  in  cattività  non  avrebbero  resistito  un  giorno  alle  necessità  e  alle  insidie  della  vita  libera,  nella  savana  africana.  Così  si  è  creato  un  singolare  problema  di  mercato:  dove  si  può  mettere  il  surplus  di  leoni?  È  nata  allora  l'idea,  da  qualche  parte  in  via  di  attuazione  (vedi  Inghilterra),  di  creare  speciali  parchi  cintati  dove  i  grandi  felini  possano  vivere  in  libertà  e,  allo  stesso  tempo,  dare  un  brivido  esotico  a  prudenti  visitatori  che,  bene  al  sicuro  dietro  ai  cristalli  delle  loro  auto,  andranno  a  vedere  che  cosa  fa  il  re  della  foresta  una  volta  fuori  dalla  natia  gabbia  del  giardino  zoologico.  Può  sembrare  una  barzelletta  ma  è  una  situazione  reale:  il  mondo  civilizzato  <<  produce  »  troppi  leoni  e  non  sa  più  che  cosa  farne.  In  compenso  esistono  certe  regioni,  che  di  queste  grandi  belve  stanno  perdendo  anche  il  ricordo.  Esempio:  se  uno  vuole  un  leone  berbero  deve  andarselo  a  prendere  allo  zoo  di  Madrid.  Nella  terra  di  origine,  neanche  parlarne.  Anche  l'Italia  ha  una  sua  <<  produzione»  di  leoni.  Per  quanto  modesta,  essa  consente  agli  zoo  i  taliani  di  essere  presenti  nel  giro  internazionale  di  scambi.  L'Italia,  comunque,  nel  commercio  mondiale  di  animali  esotici,  ha  giocato  da  tempo  ben  altra  carta.  Un  <<  asso  »  che  ha  fatto  spostare  verso  la  penisola  correnti  di  transito  tradizionalmente  dirette  verso  Amburgo,  Hannover  o  i  centri  francesi  di  smistamento  animali,  come  Marsiglia.  Questa  carta  si  chiama  «  Parco  di  quarantena  e  acclimatazione  per  fauna  esotica  del  Lago  Fusaro  »>:  undici  ettari  di  macchia  di  leccio.  dove  il  Ministero  della  Sanità  (Direzione  Generale  dei  Servizi  Veterinari)  ha  costruito  impianti  modernissimi  e  laboratori  attrezzati  per  ogni  esigenza.  Qui  gli  animali  che  arrivano  dai  luoghi  di  cattura,  diretti  ai  parchi  e  ai  giardini  di  tutto  il  mondo,  vengono  ospitati  per  il  periodo  necessario  di  osservazione  sanitaria,  in  genere  60  giorni.  Sistemati  in  recinti  ubicati  tra  gli  alberi  possono  stabulare  in  piena  aria  e  affrontare  nelle  migliori  condizioni  il  primo  e  più  difficile  periodo  di  acclimatazione  e  ambientazione.  Quando,  concluso  il  periodo  di  osservazione  sanitaria,  vengono  avviati  agli  zoo  di  destinazione,  in  Europa  o  in  America,  sono  già  parzialmente  adattati  al  cambiamento  d'aria  definitivo.  Il  Parco  del  Lago  Fusaro  (che,  per  quanto  riguarda  la  sorveglianza  e  l'assistenza  agli  animali,  è  affidato  allo  zoo  di  Napoli),  è  considerato  il  migliore  oggi  esistente  al  mondo  e  i  giardini  zoologici  europei  e  americani  lo  preferiscono  alle  altre  stazioni  di  quarantena,  25generalmente  strette  stalle  climatizzate  artificialmente  o  vecchi  scafi  di  navi  adattati  alla  meglio  a  luoghi  di  sosta.  tranLa  felice  iniziativa,  spostando  sull'Italia  buona  parte  di  un  traffico  che  un  tempo  la  sfiorava  soltanto,  ha  portato  anche  vantaggi  più  tangibili  di  quelli  derivanti  da  un  aumentato  prestigio  zoologico.  Rilevano  i  dirigenti  che  sito  di  animali  esotici  ha  portato  anche  un  certo  movimento  di  valuta:  noli  marittimi  e  aerei  delle  compagnie  di  bandiera  hanno  registrato  incrementi  con  l'attivarsi  del  traffico  di  animali.  Sono  vantaggi  ancora  modesti  ma  -  dicono  basterebbe  poco  per  incentivare  e  incrementare  questa  sin26  golare  corrente  di  traffico.  Anche  lo  stesso  Parco  del  Fusaro  rappresenta  una  entrata  di  valuta,  sia  pur  molto  modesta  (sui  150  mila  dollari,  approssimativamente),  costituita  dalle  rette  che  gli  animali  in  quarantena  pagano  per  ogni  giorno  di  sosta.  La  tariffa  varia  a  seconda  della  mole  e  dell'impegno  che  l'ospite  richiede  al  personale  di  sorveglianza.  Una  giraffa,  per  esempio,  paga  7  dollari  al  giorno.  animali  come  le  antilopi,  le  zebre  o  i  bufali,  pagano  5  dollari  e  40  cent..  le  antilopi  più  piccole  possono  soggiornare  nel  Parco  del  Fusaro  per  soli  3  dollari  e  60  al  giorno.  Tutto  compreso,  naturalmente.  Il  movimento  animali,  che  nel  '67  e  durante  lo  scorso  anno  aveva  subito  una  forte  riduzione  a  causa  di  misure  sanitarie  restrittive,  ha  ora  ripreso  vigore  e  tende  a  riportarsi  sui  quantitativi  del  '66.  Quell'anno  il  parco  di  Napoli  aveva  ospitato  per  la  quarantena:  circa  200  ruminanti  esotici  (antilopi,  giraffe,  bufali,  camellidi).  80-100  equini  esotici  (zebre,  asini  selvatici).  30-40  suini  esotici  (facoceri,  potamoceri,  iloceri).  Erano  inoltre  transitate  alcune  centinaia  di  animali  non  soggetti  a  quarantena  ma  solo  ad  un  periodo  di  acclimatazione:  una  sessantina  tra  elefanti,  rinocerenti  e  ippopotami.  30  ursidi,  circa  altrettanti  marsupiali,  un  centinaio  di  canidi.  A  completamento  del  quadro  delmovimento-animali  attraverso  la  Italia,  devono  aggiungersi  ai  quantitativi  citati:  parecchie  migliaia  di  uccelli  esotici.  alcune  centinaia  di  rettili.  circa  300  piccoli  carnivori.  Pochi,  per  i  motivi  già  accennati,  i  leoni  e  poche  anche  le  tigri:  sia  perché  ne  nascono  presso  gli  zoo  sia  perché  la  cattura  di  questi  animali  ha  subito  nei  diversi  paesi,  e  soprattutto  in  India,  severe  restrizioni.  Queste  difficoltà  hanno  contribuito  a  mantenere  sostenuto  il  prezzo  delle  «regine  della  jungla  »,  già  alto  per  le  dif"Ail  ficoltà  della  cattura.  Una  tigre  adulta,  appena  in  forma,  costa  sui  2  milioni  di  lire.  I  leoni,  a  confronto,  si  vendono  a  prezzi  stracciati:  un  bell'esemplare  adulto  costa  dalle  4  alle  600  mila  lire.  Un  cucciolo,  poi,  si  può  portare  a  casa  per  sole  50-100  mila  lire.  La  situazione  attuale  del  movimento-animali  che  interessa  la  Italia  è  dunque  simile  a  quella  che  si  era  registrata  nel  '66  ed  esistono  i  sintomi  di  un  miglioramento.  Basterebbe  poco-sostengono  coloro  che  si  occupano  di  questo  commercio  per  favorire  e  incrementare  ulteriormente  questo  traffico.  Rilevano  tuttavia,  negli  stessi  ambienti,  che  la  regolamentazione  del  settore  non  è  perfettamente  a  punto:  esistono  norme,  disposizioni  e  ordinanze  che,  nel  complesso,  possono  talvolta  favorire  la  confusione.  Un  esempio:  in  genere  i  paesi  occidentali  non  hanno  dogana  sugli  animali  esotici.  Anche  in  Italia  è  prevista  qualche  cosa  del  genere:  cioè  gli  animali  destinati  agli  zoo,  in  linea  di  massima,  sono  esenti  da  tasse  doganali.  Tuttavia  sta  all'importatore  dimostrare  che  l'animale  che  vuol  far  entrare  nel  nostro  paese  ha  diritto  all'esenzione.  E  se  ciò  può  essere  semplice  per  leoni,  elefanti,  tigri  e  simili,  non  lo  è  altrettanto  con  altri  animali,  quali  i  galliformi  (fagiani  esotici,  francolini),  per  i  quali  è  necessario  istruire  una  complicata  pratica.  Altre  difficoltà  si  hanno  con  alcuni  tipi  di  bufalo,  con  forme  esotiche  di  capre  o  di  pecore:  sono  pur  sempre  animali  domestici  e  a  essi  si  rivolgono  spesso  gli  sguardi  sospettosi  dei  doganieri.  Insomma:  cose  di  poco  conto  in  grado,  tuttavia,  di  frenare  un  movimento  che  per  altri  motivi  (clima  e  attrezzatura)  sta  dimostrando  particolare  interesse  per  l'Italia.  Basterebbe  dicono  gli  operatori  del  settore  riordinare  un  po'  la  materia.  Per  esempio  togliere  le  tartarughe  dal  <<  pollame  »  (come  prevede  la  legge  doganale)  e  ridar  loro  la  dignità  di  testuggini  terrestri.  Sandro  Bianchi  27