Titolo:  Tornano  al  primitivo  splendore  le  chiese  di  S.Cristina  e  S.Carlo 
Sottotitolo:  La  valorizzazione  del  patrimonio  artistico  subalpino 
Testo:
ITALGAS  1969-7  28  La  valorizzazione  del  patrimonio  artistico  subalpino  Tornano  al  primitivo  splendore  le  chiese  di  S.Cristina  e  S.  Carlodi  Angelo  Dragone  9  Stretta  dalle  impalcature,  sotto  gli  ampi  teli  di  plastica  che  da  alcuni  mesi  la  nascondono  ai  passanti,  la  chiesa  di  San  Carlo  è  sottoposta  in  questo  periodo  alla  stessa  cura  che  in  oltre  un  anno  di  lavoro  ha  contribuito  a  ridare  alla  gemella  chiesa  di  Santa  Cristina  l'originale  bellezza  della  juvarriana  sua  facciata,  restituita  alla  pienezza  dei  suoi  valori  espressivi.  Quando  anche  per  San  Carlo  la  complessa  opera  di  restauro  potrà  dirsi  portata  a  termine,  non  v'è  dubbio  che  l'intera  piazza  ritroverà  un'armonia  cromatica  che  intere  generazioni  di  torinesi  non  avevano  fin  qui  avuto  modo  di  ammirare.  La  simmetrica  presenza  delle  due  chiese  destinate  a  chiudere  verso  Porta  Nuova  l'antica  "Piazza  Reale"  (detta  poi  San  Carlo)  venne  prevista,  com'è  noto,  fin  dagli  inizi10  del  Seicento,  nel  quadro  dell'ingrandimento  voluto  da  Carlo  Emanuele  I  con  la  "Città  Nuova"  aperta  nel  1632.  Vicende  diverse  ebbero,  naturalmente,  le  due  chiese.  Di  quella  di  San  Carlo  venne  posta  la  prima  pietra  il  1°  settembre  1619  e  crebbe  rapidamente  se  il  Cibrario  la  poteva  dire  "in  parte  costrutta"  e  officiata  già  nel  1620,  ma  dovettero  poi  passare  decenni  prima  che  l'edificio  potesse  dirsi  compiuto  nella  sistemazione  anche  ornamentale  dell'interno.  Autore  del  progetto  si  ritiene,  ormai  concordemente,  possa  esser  stato  Maurizio  Valperga.  Per  diversi  anni  la  chiesa  rimase  isolata  sullo  spiazzo  erboso,  in  attesa  d'una  facciata  che  avrebbe  dovuto  legarsi  con  l'architettura  dell'intero  ambiente,  sicchè  quando  venne  il  momento  si  parlò  d'un  prospetto  simile  a  quello  nel  frattempo  dato  dal  Juvarra  a  Santa  Cristina.  Questo  criterio  emerge  in  tutte  lettere  nel  Programma  per  la  facciata  della  chiesa  di  S.  Carlo  proposto  dal  Corpo  Decurionale  dell'ill.ma  Città  di  Torino  presentato  da  Ferdinando  Coronesi  (architetto  neoclassico  autore  tra  l'altro  della  colonna  votiva  eretta  nel  1836  davanti  alla  Consolata)  dove  si  legge:  "..  "...  nella  facciata  nuova  si  ritenga  del  disegno  del  Juvarra  tutto  ciò  che  sia  per  conferir  meglio  negli  effetti  della  voluta  simmetria,  e  si  riformi  o  correga  tutto  ciò  che  senza  nuocere  agli  effetti  simmetrici  si  potrà  ridurre  alle  norme  del  miglior  gusto  presente".  Ciò  che  equivale  ad  un  savio  postulare  l'autenticità  della  costruenda  facciata  che  si  voleva  sottrarre  agli  sterili  destini  d'una  pedissequa  imitazione.  ALME  BOOT  0  34+38²  wwwwwwwwwwwwwwwwwwww  DE  0La  facciata  della  chiesa  di  Santa  Cristina  dopo  l'intensa  "cura"  cui  è  stata  sottoposta  per  ridarle  l'originaria  bellezza  Un  particolare  del  portale  della  chiesa  restaurata  La  chiesa  di  Santa  Cristina,  d'un  ventennio  più  tarda  rispetto  a  quella  di  San  Carlo,  venne  eretta  nel  1639  su  disegni  di  Carlo  di  Castellamonte,  toccando  al  figlio  Amedeo  di  completarne,  dopo  la  morte  del  padre,  le  opere  di  decorazione  insieme  ad  altre  sistemazioni  interne  dell'annesso  monastero,  finchè  Giovanna  Battista  di  Nemours,  che  della  chiesa  aveva  continuato  ad  interessarsi,  nell'ultimo  periodo  della  sua  vita  ormai  priva  delle  cure  della  reggenza,  aveva  voluto  darle  adeguato  compimento  con  la  facciata  progettata  dal  Juvarra  e  ultimata  nel  1718.  La  facciata  del  Juvarra  Realizzata  in  granito  nero  di  Baveno  e  marmo,  con  due  eleganti  ordini  di  aggettanti  colonne  che  racchiudono  al  centro  portale  e  finestrone  ovale,  la  facciata  di  Filippo  Juvarra  doveva  coinvolgere  nel  mosso  pittoricismo  di  un  insieme  architettonico  di  esemplare  armonia,  le  stesse  sculture  di  S.  Cristina  e  S.  Teresa  eseguite  dal  parigino  Pierre  Legros  (in  un  secondo  tempo  messe  al  riparo  all'interno  e  sostituite  con  copie  eseguite  da  Giuseppe  Salvatore  Caresana,  luganese)  insieme  ad  altre  di  Antonio  Tartardini.  Nonostante  il  preesistente  impianto  edilizio,  gli  esiti  del  messinese  rivelano  l'originale  intuito  col  quale  egli  seppe  inserire  nell'urbanistica  visione  castellamontiana  dell'ambiente  torinese,  quel  suo  dettato  di  romana  ispirazione  (dove  potevano  riecheggiare  specialmente  i  modi  di  un  San  Marcello  al  Corso,  di  Carlo  Fontana)  reinventandone  i  valori  in  un  animato  chiaroscuro.  Questo  non  contraddice  l'elegante  compostezza  del  tema,  ripreso  poi  dalla  vicina  facciata  di  San  Carlo,  che,  per  dirla  col  Tamburini  (Le  chiese  di  Torino  dal  Rinascimento  al  Barocco,  Torino  s.d.)  lo  disciplina  "in  un  contesto  più  ridotto  e  severo  di  sapore  neoclassico"  e  viene  quasi  a  farne  una  sorta  di  prezioso  doppio  fermaglio  nel  quale  si  salda  e  si  conclude  il  misurato  movimento  dei  barocchi  palazzi  porticati  che,  in  nobile  sequenza,  si  allineano  sui  due  lati  della  piazza.  Non  è  ora  il  caso  di  ricordare  minutamente  i  diversi  casi  delle  due  chiese  sia  per  quel  che  concerne  le  loro  sistemazioni,  sia  riguardo  alle  congregazioni  e  agli  11  ordini  religiosi  cui  furono  affidate,  ma  tra  tante  traversie  si  dovrà  pur  accennare,  almeno,  alla  soppressione  (1802)  del  convento  delle  Carmelitane  scalze  che  of  ficiavano  Santa  Cristina  e  all'allontanamento  delle  monache,  mentre  la  chiesa,  spogliata  d'ogni  sacra  suppellettile,  veniva  adibita  a  borsa  commerciale  per  essere  restituita  al  culto  soltanto  un  ventennio  più  tardi.  Danneggiata  ancora  durante  l'ultima  guerra  dopo  aver  subito  unitamente  a  San  Carlo  altre  modifiche,  per  la  sistemazione  di  via  Roma  nuova  Santa  Cristina  ritrovò  appena  in  quest'ultimo  decennio,  non  diciamo  il  suo  aspetto  originario,  ma  con  un  coerente  restauro  degli  ambienti  ed  opportune  integrazioni  nell'assetto  stesso  dell'interno,  quel  tono  e  quel  decoro  più  consoni  alla  sua  tradizione  e  al  posto  ch'essa  occupa  nel  cuore  della  città.  Torino,  tuttavia,  prima  capitale  industriale  d'Italia,  costantemente  coperta  ormai  da  una  nuvola  di  smog,  non  offre  certo  il  clima  più  salubre  per  la  vita  dei  suoi  monumenti,  anche  a  causa  dell'incuria  in  cui  sono  a  volte  abbandonati.  Gas  di  varia  natura  che  impregnano  l'aria  torinese,  talora  oltre12  Anno  1971  arriva  il  metano,  wi  citta  pulita  Chiesa  di  San  Carlo  costruita  nel  XVII  secola  Pulizia  della  facciata  eseguita  a  cura  dell'  Italgas  La  chiesa  di  San  Carlo  stretta  dalle  impalcature  e  sotto  ampi  teli  di  plastica:  si  sta  alacremente  lavorando  per  restituire  anche  la  facciata  di  questa  chiesa,  come  la  gemella  Santa  Cristina,  alla  pienezza  dei  suoi  valori  espressivi.  ogni  limite  di  sopportazione,  attaccano  incessantemente  (soprattutto  l'anidride  solforosa)  i  materiali.  Ne  soffrono,  al  pari  degli  uomini,  le  testimonianze  del  passato  che  non  sfidano  indenni  il  trascorrere  dei  secoli,  sottoposte  come  sono  ad  un  logorio  che  in  questi  ultimi  decenni  sembra  acaccelecrescersi  paurosa  con  razione.  Sono  problemi  generali,  comuni  a  tutte  le  città  industriali  del  mondo,  ma  non  v'è  dubbio  che  è  particolarmente  sentito  in  Europa,  dove  a  farne  le  spese  sono  città  ricche  di  antichi  tesori  d'arte  e  di  cultura.  Nonostante  che  la  questione  sia  ormai  da  tempo  all'ordine  del  giorno,  e  diverse  siano  le  soluzioni  tentate,  assai  scarsi  sono  stati  fin  qui  i  risultati,  anche  perchè  non  si  tratta  soltanto  di  rimuovere  una  tantum  la  spessa  cro-EGIST  MED  MATER  Ancora  un  particolare  della  facciata  della  Chiesa  di  Santa  Cristina  a  Torino  sta  di  sporco  che  ricopre  i  monumenti  architettonici.  Vi  sono  infatti  da  affrontare  anche  problemi  di  consolidamento  del  materiale  che  si  vorrebbe  rendere  più  resistente  agli  agenti  atmosferici,  perchè  lo  sporco  che  si  accumula  sulle  pietre  e  sui  marmi,  collabora  attivamente  con  i  gas  atmosferici,  preparando  diciamo  così,  il  terreno  migliore,  per  la  loro  azione  distruttiva.  Anche  le  due  chiese  di  piazza  San  Carlo  ne  erano  rimaste  vittime,  al  punto  ch'era  ormai  quasi  impossibile  godere  delle  loro  linee  architettoniche,  come  del  colore  dei  materiali  impiegati,  finiti  sotto  incredibili  spessori  di  dannosa  sporcizia.  Al  loro  recupero  ha  inteso  provvedere,  a  sua  cura  e  spese,  sotto  la  direzione  della  Soprintendenza  ai  Monumenti  del  Piemonte,  la  Società  Italiana  per  il  Gas,  quasi  per  segnare  con  un'opera  di  pubblica  utilità,  il  momento  in  cui,  con  l'adozione  di  un  diverso  tipo  di  combustibile  nell'intera  rete  di  alimentazione  torinese,  si  è  potuto  eliminate  una  delle  fonti  di  inquinamento  atmosferico  in  quanto  il  metano  combustibile  privo  di  zolfo  brucia  senza  generare  anidride  solforosa,  cioè  una  delle  sostanze  più  dannose  perchè  si  trasforma  facilmente  in  acido  solforato  che  corrode  letteralmente  la  pietra.  Una  volta  stabilito  l'intervento  era  necessario  decidere  quale  tecnica  impiegare,  e  bisogna  dire  che  i  metodi  a  vario  titolo  sperimentati  negli  anni  passati  in  Francia,  come  in  Inghilterra  e  in  Belgio  non  è  che  dessero  un  chiaro  indirizzo.  V'erano  stati  fautori  della  "sabbiatura",  usata  ,al  Louvre  e  sulla  facciata  di  alcuni  palazzi  parigini,  non  senza  suscitare  vivaci  pole13  miche,  in  quanto  il  sottile  getto  di  sabbia  diretto  a  forte  pressione  contro  le  superfici  interessate,  presenteva  il  grave  inconveniente  di  eliminare  non  soltanto  lo  sporco  ma  uno  strato  più  o  meno  rilevante  del  materiale,  ledendo  talvolta  in  modo  irreparabile  gli  elementi  più  delicati,  ma  -  ciò  ch'era  più  pericoloso  ancora  -  lasciando  la  pietra  come  segnata  da  una  fittissima  serie  di  piccolissimi  fori  che  avrebbero  potuto  favorire  un  più  intimo  contatto  con  agenti  corrosivi,  accelerando  in  definitiva  i  processi  disgregativi.  Altrove  s'era  pensato  di  utilizzare  grossi  getti  di  vapore,  o  acidi,  più  o  meno  diluiti,  o  ancora  ingredienti  a  base  di  soda  o  potassa,  con  associata  o  meno  l'azione  meccanica  di  spazzole  o  di  altri  consimili  utensili.  I  risultati  furono  ogni  volta  deludenti,  quando  non  addirittura  negativi  e  persino  più  deleteri  ancora  del  male  che  intendeva  curare.  Sistema  belga  Ultimamente,  però,  s'è  trovato  dai  belgi  un  metodo,  usato  per  la  prima  volta  in  Italia,  appunto  per  la  facciata  delle  due  chiese  torinesi,  dopo  che  all'estero  aveva  già  dato  ottimi  risultati  nella  Cattedrale  di  S.  Michele,  nella  Maison  du  Roi  e  alla  Tour  Noir  come  in  altri  monumenti  di  Bruxelles,  ma  che,  per  la  sua  estrema  semplicità  era  già  stato  intuitivamente  impiegato  da  ogni  donna  di  casa  di  pulite  città  nordiche  dove  non  si  manca  di  rimuovere  ogni  mattina,  coi  mezzi14  più  comuni  la  polvere  sui  davanzali  delle  finestre  come  dagli  stipiti  di  pietra  delle  porte,  lavando  di  tanto  in  tanto  con  acqua  pura  le  facciate.  Anche  i  tecnici  hanno  finito  con  l'accorgersi  che  nelle  parti  genericamente  più  esposte  all'acqua,  e  soprattutto  in  corrispondenza  di  zone  in  cui  il  passaggio  dell'acqua  era  più  frequente,  s'era  di  molto  ridotto  il  deposito  di  sporcizia  quando  addirittura  non  ve  n'era  traccia.  La  conclusione  appariva  quindi  ovvia:  sottoponendo  tutte  le  superfici  ad  un  continuo  lavaggio  di  acqua  pura  ricadente  per  scorrimento  naturale  (senza  cioè  particolare  pressione)  le  si  sarebbero  a  poco  a  poco  liberate  dalle  nocive  incrostrazioni  di  cui  s'erano  col  tempo  ricoperte.  I  risultati  di  questo  tipo  di  lavaggio  sono  evidenti,  ma  vi  sono  altri  aspetti  favorevoli  in  questo  metodo  forse  meno  immediatamente  visibile,  ma  non  meno  importanti,  cominciando  dal  fatto  che  la  pietra  non  ne  è  chimicamente  intaccata.  non  viene  quindi  alterata  nel  suo  colore  e  conserva  anzi  quella  autentica  patina,  un  poco  ambrata,  da  considerarsi  non  una  degradazione,  ma  un  segno  positivo  caratteristico  del  tempo  trascorso  e  della  maturazione,  quasi,  del  materiale  esposto  alla  luce  e  all'ossigeno  dell'aria.  Si  tratta,  naturalmente,  di  un  procedimento  che  richiede  tempo,  perchè  l'acqua  deve  fare  a  poco  a  poco  il  suo  lavoro.  e  va  da  sè  che  durante  la  stagione  invernale  questo  deve  essere  sospeso  per  evitare  fenomeno  di  gelo  e  di  rigelo,  allungando  ancora  i  tempi  necessari  per  portare  a  termine  il  pulimento.  A  questo  punto,  tuttavia,  il  restauro  vero  e  proprio  sarà  soltanto  agli  inizi.  Occorrerà  infatti  procedere  al  consolidamento  d'ogni  struttura  come  di  ogni  elemento  decorativo,  dalle  statue  mutilate  ai  capitelli  e  alle  cornici  a  volte  spezzati,  a  volte  già  profondamente  intaccati  dall'erosione,  altrove  mancanti  delle  parti  che,  rotte,  sono  andate  perse.  Si  tratta  di  lavori  che  richiedono  pazienza  e  abilità,  tempo,  esperienza  e  spese  ben  maggiori  di  quelle  che  poteva  comportare  la  prima  fase  del  lavoro.  Dopo  le  varie  opere  di  stuccatura,  tassellatura,  e  le  sostituzioni  che  si  fossero  rese  necessarie,  come  è  stato  illustrato  dal  prof.  Umberto  Chierici,  Soprintendente  ai  Monumenti  del  Piemonte  e  docente  di  Restauro  dei  Monumenti  nella  facoltà  di  Architettura  del  Politecnico  di  Torino,  sarà  ancora  opportuno  procedere  alla  impermeabilizzazione  delle  superfici  orizzontali  e  al  trattamento  delle  intere  facciate  con  un  materiale  a  base  siliconica  che,  sia  pure  per  non  più  di  uno  o  due  lustri,  avrà  il  potere  di  rendere  impermeabili  all'acqua  le  superfici,  senza  impedire  però  la  indispensabile  traspirazione  della  massa  calcarea.  Si  tratta  tuttavia  di  un  intervento  che  potrà  essere  di  tempo  in  tempo  ripetuto,  nell'ambito  di  una  auspicabile  manutenzione  sistematica.  la  sola  che,  a  restauro  ultimato,  possa  farne  durare  a  lungo  i  benefici,  ovviando  così  all'altrettanto  sistematica  azione  negativa  del  tempo,  e  fornendo  altresì  un  esempio  che  ognuno  s'augura  di  veder  ripreso:  a  salvaguardia  di  ogni  altro  monumento  torinese  per  la  migliore  valorizzazione  dell'intero  patrimonio  artistico  subalpino.