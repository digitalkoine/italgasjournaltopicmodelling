Titolo:  Le  lampadine  a...  metano 
Sottotitolo:     
Testo:
LE  LAMPADINE  A...  METANO  di  Salvatore  Tropea  TELAPPPP  GEEMPFAN  Metano  uguale  calore.  Il  connubio  è  piuttosto  naturale  e,  se  si  vuole,  anche  felice  dal  momento  che  non  è  difficile  risalire  dal  tepore  del  calorifero  o  dalla  fiamma  della  cucina  a  gas  o  dell'acqua  calda  del  boiler  all'idea  del  metano.  L'impiego  di  questo  gas  naturale  è  già  abbastanza  vasto  e  tende  ad  ampliarsi  ulteriormente  fino  a  soppiantare,  tra  non  molto  tempo,  tutta  la  gamma  dei  vecchi  gas  impuri  e  di  scarso  potere  calorifico.  La  metanizzazione  della  città,  cioè  la  trasformazione  degli  impianti  domestici  da  gasolio  a  metano,  è  ormai  una  operazione  nota  alla  maggior  parte  dei  cittadini.  Insomma,  il  mefano  si  può  dire  sia  entrato  ormai  tra  i  prodotti  di  impiego  comune.  JAN24  Ma  si  conoscono  poi  tutti  questi  impieghi?  Chi  potrebbe,  per  esempio,  collegare  il  metano  con  la  fabbricazione  delle  comuni  lampade  elettriche?  Eppure  anche  la  lampadina  ha  bisogno  del  metano  proprio  nella  fase  più  importante  della  sua  fabbricazione.  Si  tratta  di  un  processo  apparentemente  semplice  ma,  in  effetti,  abbastanza  complesso  e  delicato.  E'  la  storia  del  piccolo  e  arente  bulbo  in  vetro  della  lampada  che  si  rivolge  al,  gas  metano  per  il  completamento  della  lavorazione  che  dovrà  trasformarlo  in  centrale  di  luce.  Una  storia  che  ha  inizio  a  Torino,  non  molto  lontano  dalle  rive  del  Po,  laddove  ha  inizio  il  viaggio  del  metano  verso  i  nuovi  stabilimenti  della  Philips  di  Alpignano.  Seguire  questo  breve  percorso  breve  rispetto  ai  lunghi  viaggi  del  metano  -  ed  esaminare,  sia  pure  sommariamente  il  suo  impiego,  significa  veramente  comprendere  quanto  si  possa  essere  lontani  dal  vero  quando  si  pensa  al  metano  collegandolo  quasi  esclusivamente  con  gli  impianti  di  riscaldamento  o  con  un  qualcos'altro  strettamente  domestico.  Va  innanzitutto  precisato  che  il  metano  che  viene  inviato  alla  Philips  di  Alpignano  non  appartiene,  per  sue  caratteristiche,  al  tipo  di  prodotto  che  viene  immesso  nelle  tubature  cittadine  per  il  normale  uso  domestico.  Infatti,  gli  apparecchi  a  gas  degli  utenti  dell'esercizio  di  Torino,  nelle  zone  non  ancora  trasformate  a  metano,  vengono  alimentati  con  una  miscela  di  gas,  composta  da  gas  di  cracking  e  metano,  quando  si  miscela  metano.  A  sua  volta  il  gas  di  cracking  viene  prodotto  con  impianti  UGI  di  brevetto  americano  dove  la  materia  prima  utilizzata  è  costituita  da  metano  e  distillati  leggeri  del  petrolio.  Il  prodotto  finale  si  ottiene  aggiungendo,  in  una  fase  successiva,  altri  componenti  in  modo  da  realizzare  una  miscela  gassosa  combustibile  che  sviluppi,  bruciando,  4350  chilocalorie  a  metro  cubo.  L'esterno  dello  Stabilimento  della  Philips  ad  Alpignano,  un  centro  a  pochi  chilometri  da  Torino  Il  processo  di  produzione  e  trasformazione  per  l'uso  prosegue  poi  con  la  immissione  di  sostanze  che  rendono  il  gas  odorizzato  in  modo  da  rendere  percepibili  le  eventuali  e  pericolose  fughe  della  sostanza.  Successivamente  il  gas  odorizzato  viene  dapprima  stoccato  nei  gasometri  dai  quali,  attraverso  regolatori  e  compressori,  viene  im-Tre  momenti  diversi  della  lavorazione  di  lampadine  messo  nella  rete  cittadina  pronto  per  essere  utilizzato.  Il  tenore  di  idrogeno  presente  in  questo  gas  finale  varia  dal  18  al  22  per  cento.  Per  le  particolari  caratteristiche  dei  bruciatori  facenti  parte  degli  impianti  della  Philips  nella  fabbricazione  delle  lampadine  è  necessario  invece,  avere  un  gas  con  tenore  di  almeno  il  40  per  cento  di  idrogeno  in  modo  da  ottenere  particolari  distribuzioni  di  fiamma.  Naturalmente  non  era  possibile  per  l'Italgas  inviare  alla  Philips  il  normale  gas  che  viene  immesso  per  gli  utenti  privati  della  rete  cittadina.  Per  soddisfare  quindi  le  particolari  esigenze  di  questa  industria,  l'Italgas  ha  realizzato,  nella  sua  officina  di  corso  Regina  Margherita,  una  linea  di  produzione  particolare  che  consente  la  produzione  di  una  miscela  finale  che  presenta  almeno  il  40  per  cento  di  idrogeno.  Questo  gas  viene  inviato,  tramite  una  stazione  di  pompaggio  ed  una  tubatura  particolare  di  150  millimetri  di  diametro  allo  stabilimento  Philips  di  Alpignano.  Forte  e  silenzioso  il  particolare  tipo  di  metano  lascia  Torino  e  scorrendo  nel  sottosuolo  raggiunge  la  sua  ultima  destinazione  dopo  un  viaggio  di  11  chilometri.  25  Finalmente  il  metano  arriva  alla  fase  di  impiego  che  corrisponde  al  momento  più  delicato  del  processo  di  fabbricazione  di  una  lampada.  Un  accenno  ai  tempi  più  a  monte  di  questo  processo.  la  fabbricazione  del  bulbo  che  avviene  nel  reparto  vetreria  e  la  preparazione  delle  spirali  di  filo  di  tungsteno.  I  bulbi  delle  lampade  vengono  prodotti  da  macchine  automatiche:  una  grossa  goccia  di  vetro  fuso  viene  lasciata  cadere  su  un  apposito  congegno  di  soffiatura,  mediante  il  quale  la  goccia  prende  forma,  si  dilata,  assume  l'aspetto  di  un  palloncino.  Segue  quindi  la  fase  di  raffreddamento  nel  forno  di  tempera,  il  controllo  ed  il  passaggio  in  magazzino  per  la  ulteriore  fase  di  lavorazione.  L'automazione  Le  spirali  metalliche  e  gli  elettrodi  che  ne  costituiscono  il  loro  sostegno,  nella  parte  terminale  del  supporto  interno  della  lampada,  vengono  fabbricate  mediante  un  processo  complicato  nel  quale  appare  indispensabile  l'ausilio  dell'automazione,  senza  che  per  questo  acquisti  secondaria  importanza  tanto  l'apporto  materiale  quanto  il  controllo  da  parte  dell'uomo  sia  nella  fase  di  scelta  del  materiale  sia  in  quella  di  lanon  vorazione.  Ma  il  vero  trionfo  dell'automazione  avviene  nella  fase  di  montaggio  laddove  il  metano  esercita  veramente  il  suo  ruolo  determinante.  Il  bulbo  in  vetro  deve  essere  saldato  al  supporto  interno  della26  lampada  sul  quale  sono  stati  già  preventivamente  inseriti  gli  elettrodi  con  applicata  la  spirale  metallica  o  filamento.  La  saldatura  avviene  mediante  un  processo  di  riscaldamento  del  vetro  che  viene  portato  allo  stato  pastoso.  Su  una  piattaforma  dove  la  presenza  di  bracci  automatici  e  di  numerosi  altri  congegni  rendono  quasi  superflua  la  presenza  dell'uomo  si  attua  il  processo  di  saldatura.  Il  bulbo  viene  calato  a  mo'  di  cappuccio  sul  supporto.  sul  collo  di  questo  bulbo  che  corrisponde  alla  fase  terminale  o  quasi  del  supporto  interno  vengono  proiettate  una  serie  di  getti  di  fiamma  al  metano  di  diverse  gradazioni.  Questa  fiamma  costante  e  ad  elevata  temperatura  rammollisce  il  vetro  che  pertanto  viene  spinto  all'interno  sino  a  diventare  tutt'uno  con  il  supporto.  Il  getto  inferiore  che  è  il  più  forte  contribuisce  ad  un  certo  punto  a  staccare  la  parte  in  vetro  che  rimane  a  saldatura  avvenuta.  Il  metano  ha  compiuto  quindi  il  suo  miracolo.  Rimane  ancora  un'altra  piccola  operazione  che  avviene  anche  con  l'apporto  del  metano:  dopo  la  prima  saldatura  e  prima  di  incorporare  la  lampada  nella  virola  (la  piccola  ampolla  di  ottone  che  viene  sagomata  a  spirale  e  che  finisce  avvitata  nel  portalampada)  è  necessario  fare  il  vuoto  dentro  l'ampolla  di  vetro  o  bulbo.  Nella  parte  interna  del  supporto  viene  infilato  un  sottilissimo  tubo  in  vetro  che  serve  affinchè,  mediante  una  serie  di  passaggi  su  determinati  congegni,  possa  essere  aspirata  tutta  l'aria  che  si  trova  nel  bulbo.  Quando  questa  operazione  è  giunta  nella  fase  terminale  una  fiamma  al  metano  interviene  e  taglia,  come  una  lama  infuocata,  il  piccolo  conduttore  d'aria.  Nello  stesso  tempo  rammolisce  il  vetro  e  ne  provoca  la  istantanea  saldatura.  Il  processo  di  lavorazione  è  quasi  concluso:  non  resta  che  introdurre  il  bulbo  con  il  suo  prezioso  congegno  incorporato  al  suo  interno  nella  virola  e  passare  alla  fase  di  controllo  mediante  accensione  delle  lampade.  Il  metano  ha  esaurito  il  suo  compito.  Ma  c'è  da  chiedersi  perchè  per  una  simile  lavorazione  sia  stato  preferito  il  metano  ad  un  qualsiasi  altro  gas.  Precedentemente  veniva  usato  il  gas  illuminante  ed  al  metano  si  è  arrivati  in  seguito  alla  vasta  opera  di  metanizzazione  che  ancora  è  in  corso  nella  città  di  Torino  e  nella  sua  cintura.  Ma  la  vera  ragione  che  è  alla  base  dell'impiego  del  metano  sta  nel  fatto  che  esso  ha  un  maggiore  potere  calorifico  rispetto  ad  altri  gas  e  perciò  si  presta  facilmente  ad  una  lavorazione  per  la  quale  sono  richieste  alte  temperature.  Inoltre  la  fiamma  del  metano  è  molto  efficiente  sotto  il  profilo  della  costanza,  nel  senso  che,  essendo  alimentata  da  un  gas  privo  di  impurità,  non  è  soggetta  a  cadute.  In  altre  parole  la  lavorazione  alle  "giostre",  come  vengono  chiamate  in  gergo  i  congegni  che  contribuiscono  alla  saldatura  del  bulbo  al  supporto  della  lampada,  può  essere  effettuata  soltanto  mediante  un  getto  continuo  di  fiamma  che  faciliti  il  processo  di  rammollimento  del  materiale  vetroso  e  la  sua  saldatura.  In  assenza  di  questa  fiamma  pura  e  costante,  dicono  in  gergo  gli  esperti  di  questo  settore  della  Philips,  le  "giostre"  cadono.  Termini  molto  curiosi  ma  molto  significativi  i  quali  confermano  come  la  piccola  lampada  che  nasce  dal  grande  stabilimento  di  Alpignano  abbia  bisogno  della  fiamma  viva  del  metano,  di  quella  fiamma  viva  che  sgorga  dai  grandi  depositi  situati  laggiù,  non  lontano  dalle  rive  del  Po.