Titolo:  Notizie 
Sottotitolo:  Nuove  concessioni  Italgas 
Testo:
NOTIZIE  NUOVE  CONCESSIONI  ITALGAS  VINOVO  Città  di  antica  origine,  esistente  prima  del  1000  con  il  nome  di  Vicus  Novus.  Fu  poi  feudo  dei  Della  Rovere,  che  costruirono  un  artistico  palazzo,  oggi  sede  del  Municipio.  Vinovo  fu  pure  nota  per  la  fabbrica  delle  ceramiche  (fondata  nel  1776  da  G.  V.  Brondel,  torinese,  e  da  P.A.  Hannong)  che  ebbe  sede  nel  Castello  di  Vinovo,  e  la  cui  produzione  continuò  sino  alla  morte  del  chimico  V.A.  Giovannetti  (1815).  In  Vinovo  sorgono  attualmente  varie  industrie  del  legno,  tessili  (lavorazione  crine)  e  di  conserve  alimentari.  Ha  pure  sede  l'ippodromo  della  città  di  Torino.  GRUGLIASCO  Ha  origini  molto  remote,  24  o  25  secoli  circa:  fu  infatti,  con  ogni  probabilità,  fondata  dai  Liguri,  il  primo  popolo  che  si  stabili  in  Piemonte.  tale  ipotesi  risulta  anche  avvalorata  dalla  desinenza  "asco",  propria  dell'idioma  ligure.  Divenne,  in  seguito,  una  colonia  romana,  come  testimoniano  diversi  ricordi  e  cimeli  raccolti  in  una  cappella  museo.  Anche  per  le  sue  numerose  e  note  industrie  (tra  le  quali  la  Pininfarina,  la  Bertone,  la  Vignale,  la  Termonafta,  la  Joannes,  la  Westinghouse  e  molte  altre)  Grugliasco  ha  risentito,  nel  dopoguerra,  di  un  incremento  demografico  passato  dai  6.000  abitanti  ai  circa  32.000  attuali.  31  COLLEGNO  Comune  situato  presso  la  riva  destra  della  Dora  Riparia,  esisteva  già  in  epoca  romana  col  nome  di  Ad  Quintum,  perchè  sorgeva  presso  il  quinto  miliario  da  Torino.  intorno  al  1000  si  chiamava  Colligium,  nome  derivatogli  forse  da  qualche  collegio  di  sacerdoti.  Dal  1599  fu  feudo  dei  conti  Provana,  che  l'ebbero  da  Carlo  Emanuele  I.  Oltre  la  torre  Provana,  è  interessante  l'antica  Certosa,  edificata  dalla  duchessa  Cristina  e  ornata,  da  Carlo  Emanuele  III,  di  una  bella  facciata  di  ordine  ionico.  Il  Comune  è  in  continuo  notevole  sviluppo  per  la  sua  sempre  più  prospera  attività  industriale.32  NOTIZIE  NUOVE  CONCESSIONI  ITALGAS  SAN  VITO  AL  TAGLIAMENTO  In  provincia  di  Pordenone,  sulla  riva  destra  del  Tagliamento,  da  cui  dista  solo  tre  chilometri,  San  Vito  è  una  fiorente  industria  cittadina,  ricca  di  ricordi  storici  come  di  bellezze  artistiche  e  naturali.  Sorta  in  mezzo  a  una  fertile  pianura  attorno  al  500  d.C.,  San  Vito  fu  nei  secoli  dedita  all'agricoltura,  che  ancora  oggi  costituisce  una  delle  attività  principali  della  popolazione:  lo  sviluppo  industriale  prodigioso  di  tutto  il  Friuli-Venezia  Giulia  e  del  Veneto  ha  naturalmente  interessato  anche  San  Vito,  che  oggi  vanta  numerose  attività  manufatturiere.  Antica  residenza  dei  patriarchi  di  Aquileja,  San  Vito  aveva  delle  stupende  mura,  ora  quasi  del  tutto  scomparse.  rimangono  tuttavia  un  bel  campanile  romanico  e  la  chiesetta  dell'Assunta,  con  un  portale  del  Rinascimento.  CASARSA  DELLA  DELIZIA  A  pochissima  distanza  da  San  Vito  al  Tagliamento,  praticamente  tutt'uno  con  questa  cittadina  soprattutto  dopo  il  considerevole  sviluppo  industriale  della  zona  che  ha  abolito  le  distanze,  contribuendo  a  un  sorprendente  ampliamento  delle  aree  urbane  e  industriali,  Casarsa  della  Delizia  è  una  stupenda  cittadina,  ordinata,  pulita,  chiara  nei  colori  e  nella  conformazione:  il  suo  nome,  del  resto,  è  tutto  un  programma:  e  realmente  deliziosa  è  questa  cittadina,  che,  oggi,  oltre  alle  bellezze  naturali,  offre  al  visitatore  la  visione  di  numerose  industrie,  attivissime.  Nodo  ferroviario  importante,  è  proprio  al  punto  di  intersecazione  della  linea  Udine-Treviso  con  la  linea  Gemona  Motta  di  Livenza.  AULLA  Comune  della  Lunigiana,  situato  sulla  riva  sinistra  del  Magra.  La  città  che  ha  avuto  origine  dalla  abbazia  di  S.  Caprasio  di  Aulla,  fondata  da  Adalberto  I,  marchese  di  Toscana,  intorno  all'  884,  è  oggi  un  importante  centro  commerciale  data  la  sua  posizione  sulle  vie  di  transito  transappenniniche  fra  la  Toscana  occidentale  e  la  pianura  emiliana.  Il  Comune  è  dominato  dalla  fortezza  della  Brunella  costruita  da  Adamo  Centurione,  nel  secolo  XVI  -  che  sbarra  l'accesso  alla  valle  del  Magra.