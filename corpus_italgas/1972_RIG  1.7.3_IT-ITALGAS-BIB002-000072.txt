Titolo:  Un  esempio  confortante  da  Londra:  lo  smog  si  può  vincere 
Sottotitolo:     
Testo:
ITALGAS  1969-7  216  Un  esempio  confortante  da  Londra  LO  SMOG  SI  PUO  VINCERE  Carlo  BramardoDi  fronte  ad  un'intera  scolaresca  portata  di  corsa  in  ospedale  per  grave  intossicazione  da  smog,  il  governatore  di  Tokio,  il  signor  Minobe,  ha  perso  la  pazienza  e  ha  ordinato  drastiche  misure  che,  stando  alla  legge,  non  erano  nelle  sue  competenze.  Poichè  lo  smog  era  provocato  dalla  troppo  intensa  circolazione  di  auto  nel  centro  della  città,  viste  inutili  le  sue  proteste  presso  il  governo  centrale  da  cui  dipendono  gli  organi  di  polizia,  ha  ordinato  ai  suoi  vigili  urbani  di  impedire  il  traffico  nelle  ore  di  punta.  Il  fatto  è  accaduto  alla  fine  di  maggio,  e  la  notizia  ha  fatto  il  giro  sui  giornali  di  tutto  il  mondo.  almeno  su  quelli  più  sensibili  ai  problemi  ecologici.  Il  26  maggio  infatti  una  scuola  media  inferiore,  nel  centro  di  Tokio,  era  stata  investita  da  una  nube  di  smog  fotochimico  di  tale  intensità  che  duecento  allievi  e  gli  insegnanti  erano  stati  colti  da  sintomi  preoccupanti  e  portati  d'urgenza  in  ospedale  in  stato  di  collasso:  bruciore  agli  occhi  e  alla  gola,  difficoltà  di  respirazione,  torpore  alle  braccia  e  alle  gambe,  febbre  altissima.  La  scuola  era  già  stata  colpita  da  eguale  fenomeno  il  12  e  il  25  dello  stesso  mese  ed  erano  state  subito  proposte  misure  restrittive  del  traffico.  Dopo  l'ultima  intossicazione  collettiva,  le  autorità  municipali  di  Tokio  hanno  tenuto  una  riunione  di  emergenza  e  andando  oltre  i  propri  poteri,  poichè  il  governo  metropolitano  di  Tokio  non  ha  autorità  sul  controllo  del  traffico  -  hanno  ordinato  il  divieto  di  circolazione  nelle  ore  di  punta  del  mattino,  dalle  7  alle  9,  in  tutta  la  zona  centrale  della  metropoli,  compresi  i  quartieri  d'affari  (per  gli  autocarri  pesanti  tale  divieto  era  già  in  vigore).  Il  governatore  di  Tokio  ha  apertamente  accusato  il  governo  centrale  di  inerzia  di  fronte  alla  crescente  gravità  dello  smog.  altri  hanno  accusato  lo  stesso  governo  di  essere  troppo  legato  agli  interessi  economici  per  poter  seriamente  intervenire  sulle  industrie.  "Perciò  ha  detto  il  governatore  -  cominciamo  a  bloccare  il  traffico  con  i  nostri  mezzi,  poi  discuteremo  col  governo  e  cercheremo  di  ottenere  l'appoggio  alla  nostra  azione".  Perchè  bloccare  il  traffico  nelle  ore  di  punta  al  mattino?  Tokio  conta  quasi  dodici  milioni  di  abitanti  e  ogni  giorno  vi  circolano  tre  milioni  di  veicoli.  Al  mattino  l'azione  dei  raggi  del  sole  sui  gas  di  scarico  è  particolarmente  intensa  e  tra  le  sette  e  le  nove  il  traffico  per  l'avvio  della  giornata  lavorativa  è  impressionante.  Le  strade  tornano  a  riempirsi  di  veicoli  la  sera,  ma  nelle  ore  serali  l'azione  del  sole  è  meno  forte,  o  è  già  cessata,  secondo  le  stagioni,  e  lo  smog  è  meno  denso.  L'aria  delle  città  giapponesi  è  inquinata  in  estate,  secondo  i  rilevamenti  fatti  dagli  specialisti,  da  vari  quantitativi  di  biossido  di  zolfo,  ossido  di  carbonio,  piombo  e  "smog  fotochimico":  quest'ultimo  è  in  Giappone  un  fenomeno  relativamente  nuovo,  ed  è  prodotto  dall'azione  dei  raggi  ultravioletti  del  sole  sui  gas  di  scarico  delle  automobili.  Nubi  tossiche  molto  pericolose  di  smog  fotochimico  si  formano  quindi  in  determinate  circostanze  atmosferiche:  sole,  bassa  pressione,  assenza  di  vento.  I  primi  casi  seri  di  intossicazione  collettiva  si  erano  verificati  la  scorsa  estate.  Ora  il  governo  metropolitano  di  17  Tokio  ha  varato  un  vero  e  proprio  regolamento  di  emergenza  da  ap.  plicare  automaticamente  in  caso  di  allarme  per  smog:  chiusura  di  tutte  le  autostrade  metropolitane  e  divieto  di  accesso  in  centro  a  tutte  le  auto  che  provengono  dai  sobborghi.  il  giorno  successivo  a  un  allarme  per  smog  il  divieto  di  traffico  disposto  fra  le  sette  e  le  nove  sarà  esteso  fino  a  mezzogiorno.  quando  il  livello  di  smog  fotochimico  sarà  particolarmente  elevato  e  pericoloso,  si  adotterà  allora  la  misura  numero  3,  e  cioè  il  divieto  totale  del  traffico  ad  eccezione  delle  auto  di  polizia,  ambulanze,  autopompe  ed  altri  veicoli  di  emergenza  e  tale  disposizione  si  estenderà  a  tutta  l'area  cittadina  non  soltanto  al  centro.  Due  domande  a  questo  punto  nascono  spontanee:  lo  smog  si  può  vincere?  La  situazione,  rispetto  al  passato,  sta  peggiorando  o  migliorando?  A  tutte  e  due  le  domande  si  può  fortunatamente  rispondere  in  modo  affermativo.  La  battaglia  non  è  certo  vinta.  soprattutto  non  lo  è  in  tutti  i  paesi.  Ma  i  danni  causati  dall'inquinamento  dell'aria,  dell'acqua  e  della  natura  in  generale,  in  questi  ultimi  decenni  sono  stati  talmente  gravi  e  così  vistosi  da  costringere  anche  i  ciechi  a  vederli.  Da  tanto  deturpamento  è  scaturito  almeno  un  fenomeno  positivo,  e  cioè  la  sensibilizzazione  dell'opinione  pubblica  e  la  presa  di  coscienza  della  gravità  dei  problemi  posti  all'umanità  dall'inquinamento.  Da  qualche  anno  non  si  parla  che  di  ecologia,  parola  fino  a  qualche  tempo  fa  quasi  del  tutto  sconosiuta,  e  per  la  verità  qualche  cosa  si  sta  facendo.  I  paesi  che  per  primi  hanno  cominciato  ad  agire  contro  l'inquinamento18  Dieci  anni  fa  i  poliziotti  londinesi  avevano  adottato  questa  maschera  antismog  per  non  rimanere  intossicati  A  destra:  una  recente  immagine  di  Tokyo  sotto  una  cupola  di  smog.  Sullo  sfondo  la  cima  del  monte  Fuji-Yama,  la  montagna  sacra  dei  giapponesi  ad  esempio  l'Inghilterra  già  raccolgono  i  primi  incoraggianti  frutti.  Come  sempre,  prima  le  vittime  e  poi  i  provvedimenti.  Londra  è  stata  la  prima  grande  città  a  subire  le  tragiche  conseguenze  dello  smog.  Gli  inglesi  ricordano  ancora  oggi  con  sgomento  il  gennaio  del  1952  quando  lo  smog  fu  denso  e  fitto  come  mai  prima:  in  sei  giorni  morirono  cinquemila  persone  e  altre  15  mila  morirono  nelle  settimane  successive  letteralmente  avvelenate  dall'aria  che  avevano  respirato.  Dieci  anni  dopo,  ai  primi  di  dicembre  del  '62,  per  poco  non  si  ripeteva  la  stessa  tragedia.  Su  un  giornale  italiano  del  7  dicembre  '62  in  una  corrispondenza  da  Londra  leggiamo:  "Lo  smog  se  n'è  andato.  Ma  è  strano  vedere  qui  attorno  e  in  tutta  Londra  quante  poche  macchine,  diversamente  dal  solito,  siano  ferme  ai  posteggi  o  circolino  stasera.  Lo  smog  potrebbe  tornare  ed  esserne  sorpresi  per  via  non  sarebbe  allegro:  meglio  essere  prudenti.  Oggi  tuttavia,  e  fin  da  stamattina,  il  traffico  era  tornato  alla  normalità.  Una  nebbiolina  leggera  indorata  dal  sole  annunciava  la  fine  dell'incubo.  A  mezzogiorno  però  il  fumo  diffuso  nell'atmosfera  risultava  ancora  sei  volte  superiore  alla  media  invernale  e  il  biossido  di  zolfo  sette  volte.  Il  bilancio  dei  morti  per  lo  smog  aveva  raggiunto  questa  mattina  alle  8,30  il  numero  di  106.  E'  probabile  che  sarà  questa  sera  vicino  ai  150".  Un  altro  ritaglio  di  giornale,  pescato  a  caso  negli  archivi  di  un  quotidiano  torinese,  descrive  scene  analoghe  a  New  York.  La  corrispondenza  che  citiamo  è  del  25.  novembre  1966:  "Una  coperta  di  fumo  biancastro  si  è  stesa  su  New  York:  soltanto  le  punte  estreme  dei  più  alti  grattacieli  bucano  quel-la  fitta  coperta  e  ne  spuntano  come  visioni  di  fantastici  castelli.  Lo  smog  è  così  denso  e  pericoloso  che  la  città  ha  deciso  stamani  di  dare  un  pre-allarme:  i  cittadini  volontariamente  devono  ridurre  l'uso  delle  automobili  e  del  calore  nelle  case,  specialmente  se  è  prodotto  da  impianti  a  nafta.  Il  preallarme  è  già  una  grave  misura,  ma  è  stata  presa  per  evitare  quella  più  drammatica  e  preoccupante:  l'allarme  per  smog,  che  vieta  per  legge  l'uso  delle  auto  in  città  e  impone  la  chiusura  di  alcuni  degli  stabilimenti  e  delle  fabbriche  ritenute  pericolose  per  la  creazione  di  gas  venefici.  Insieme  con  il  preallarme,  radio  e  televisione  ripetono  costantemente  il  consiglio  dato  da  esperti  di  inquinamenti  atmosferici:  gli  ammalati  e  i  sofferenti  di  cuore  o  di  affezioni  alle  vie  respiratorie  non  escano  di  casa,  perchè  vi  è  per  loro  pericolo  di  morte.  "Non  si  sa  ancora  se  lo  smog  venefico,  che  ha  cominciato  a  formarsi  sulla  notte  di  ieri,  ha  già  fatto  vittime:  i  rapporti  degli  ospedali  sono  tenuti  segreti  e  soltanto  fra  alcuni  giorni  sarà  possibile  conoscere  una  statistica  esatta  sulle  morti  per  smog  in  città.  Nel  novembre  1963  una  quasi  simile  si19  tuazione  (ma  lo  smog  era  meno  velenoso  di  quello  di  oggi)  aveva  causato  260  morti...  La  massa  di  gas  stagnante  sull'isola  di  Manhattan  è  composta  da  biossido  di  solfuro  e  da  ossido  di  carbonio,  una  mistura  chimica  che  può  uccidere  se  arriva  a  quota  50,  considerata  pericolosa  per  la  salute.  Ieri  sera  alle  20  (ora  locale)  l'indice  aveva  raggiunto  la  quota  record  di  60,6  e  tale  era  rimasto  per  tutta  la  notte...".  In  Italia  forse  non  si  è  ancora  arrivati  a  situazioni  così  gravi,  anche  se  per  Milano  relazioni  scientifiche  hanno  contato  già  centinaia  di  vittime  per  smog.  Ma  sarà  bene  mettere  a  frutto  l'esperienza  altrui,  prima  di  doverla  scontare  sulla  propria  pelle,  e  porre  mano  ai  rimedi  in  tempo.  Secondo  calcoli  di  esperti,  a  Milano  nei  momenti  di  punta  fuoriescono  dai  tubi  di  scappamento,  dai  basamenti  dei  motori,  dai  serbatoi  della  benzina,  fino  a  3  milioni  600  mila  metri.  cubi  di  ossido  di  carbonio,  composti  di  piombo  e  ossido  di  azoto.  A  Torino  in  via  Garibaldi  -  prima  che  questa  fosse  vietata  alle  auto  alla  sera  l'aria  era  irrespirabile:  non  occorrevano  apparecchi  di  misurazione,  se  n'accorgeva  chiunque  vi  giungesse  dalle  vie  laterali,  meno  inquinate.  A  Torino  i  giorni  più  neri  furono  forse  il  10  ottobre  1966  quando  a  mezzogiorno  la  città  piombò  quasi  improvvisamente  in  un  buio  fitto  e  le  macchine  dovevano  procedere  a  passo  d'uomo  con  i  fari  accesi  e  il  26  dicembre  dello  stesso  anno  quando  accadde  un  fenomeno  ancora  più  curioso:  le  particelle  di  carbone  immesse  nell'aria  dagli  impianti  di  riscaldamento  miste  a  nebbia,  depositandosi  sulle  linee  -20  elettriche  ad  alta  tensione  alla  periferia  della  città,  crearono  degli  archi  voltaici  con  intense  fiammate  facendo  scattare  gli  interruttori  di  sicurezza  quasi  contemporaneamente  nelle  stazioni  dell'Azienda  Elettrica  Municipale  e  dell'Enel.  Per  un'ora  Torino  rimase  completamente  al  buio  e  la  gente  fu  bloccata  negli  ascensori.  una  Nella  lotta  all'inquinamento  atmosferico  è  stata  data  ovviamente  la  precedenza  agli  impianti  di  riscaldamento,  che  erano  senza  dubbio  la  principale  fonte  inquinante  ed  anche  l'Italia  si  è  dotata  legge  apposita  che  già  in  questi  primi  anni  di  applicazione  -  sebbene  non  perfetta  nè  integralmente  osservata  -  ha  contribuito  non  poco  ad  alleggerire  la  coltre  di  smog  che  d'inverno  opprimeva  le  grandi  città.  Londra  è  sicuramente  la  metropoli  che  in  fatto  di  anti-inquinamento  ha  fatto  maggior  strada,  con  risultati  sorprendenti.  Un  esempio  da  imitare.  Proprio  perchè  colpita  prima  e  più  duramente  di  altre  città,  la  metropoli  inglese  ha  per  prima  reagito  con  decisione.  Dopo  la  "grande  paura"  del  gennaio  '52  si  pose  mano  ad  un  piano  di  graduale  ma  radicale  e  caparbio  risanamento  dell'atmosfera.  Si  cominciò  con  la  trasformazione  di  tre  milioni  di  impianti  di  riscaldamento  nella  sola  regione  londinese.  Banditi  il  carbone  e  l'olio  pesante  (e  si  noti  che  l'Inghilterra  è  gran  produttrice  di  carbone),  gli  impianti  domestici  della  capitale  e  di  tutte  le  altre  grandi  città  industriali  vennero  alimentati  preferibilmente  a  gas,  oppure  a  gasolio  o  ad  energia  elettrica.  Il  programma  "aria  pulita"  il  cui  limite  finale  quello  teorico  del  cento  per  SIMCA  TOAL  MIA31500  2685Una  delle  maggiori  fonti  di  inquinamento  atmosferico  è  rappresentata  dai  gas  di  scarico  delle  automobili  Immondizie  e  copertoni  bruciano  alla  periferia  di  Milano.  anche  in  questo  modo  si  contribuisce  ad  inquinare  l'aria  cento  era  stato  previsto  per  il  1980,  nel  1971  risultava  già  realizzato  nella  misura  dell'82  per  cento.  I  risultati  sono  ben  visibili:  l'aria  si  è  rifatta  trasparente,  i  tetti  non  sono  più  neri  di  fuliggine,  le  piante  nei  parchi  rinverdiscono  e  sui  fiori  tornano  le  farfalle  che  erano  completamente  scomparse.  La  curva  della  concentrazione  di  anidride  solforosa  al  livello  del  suolo  che  nel  '58  a  Londra  era  a  quota  150,  è  scesa  a  quota  70.  Contemporaneamente  è  scesa  anche  la  curva  dei  fumi  dispersi  nell'aria,  con  una  caduta  ancora  più  brusca:  da  quota  170  a  quota  44.  L'aria  pulita  per  Londra  è  un  traguardo  quasi  raggiunto.  Dovremo  anche  modificare  i  proverbi  e  certi  modi  di  dire:  la  "proverbiale"  nebbia  di  Londra  non  è  più  tale  nè  certi  abiti  grigio-scuri  potremo  chiamarli  "fumo  di  Londra".  Ciò  grazie  all'intervento  dello  Stato,  che  elargiva  generosi  contributi  per  la  trasformazione  degli  impianti  di  riscaldamento  e  alla  sensibilità  dei  cittadini:  oggi  è  sufficiente  che  uno  delle  migliaia  di  "sensori"  disseminati  sulla  superficie  di  Londra  avverta  un  incremento  del  tasso  di  tossicità  nella  zona  sotto  il  suo  controllo,  perchè  tutti  i  cittadini  che  vi  abitano,  avvertiti  per  telefono  o  dalla  stampa,  provvedano  spontaneamente  a  far  verificare  i  bruciatori  degli  impianti.  (Londra  sta  portando  avanti  anche  il  programma  "acqua  pulita":  i  maggiori  sforzi  sono  stati  concentrati  nelle  ultime  venti  miglia  del  Tamigi,  che  fino  a  una  decina  di  anni  fa  costituivano  il  tratto  più  inquinato:  ora  sono  già  ricomparsi  i  pesci,  perfino  le  trote,  e  i  pescatori  si  attendono  anche  il  ritorno  21  del  salmone,  l'ultimo  dei  quali  si  dice  che  sia  stato  pescato,  in  questo  tratto,  nel  lontano  1830).  La  battaglia  più  drastica  contro  lo  smog  delle  auto  la  stanno  conducendo  gli  Stati  Uniti,  fino  al  punto  da  mettere  in  difficoltà  la  potente  industria  automobilistica  nazionale  pur  di  costringerla  a  produrre  entro  breve  tempo  delle  auto  "non  inquinanti"  o  quasi.  La  guerra  tra  i  grossi  complessi  automobilistici  e  il  governo  federale  è  scoppiata  apertamente  e  duramente  nei  mesi  di  maggio  e  giugno  di  quest'anno,  quando  i  colossi  si  sono  trovati  impreparati  ad  immettere  sul  mercato  i  nuovi  modelli  73  secondo  le  prescrizioni  governative.  La  Ford  ha  esplicitamente  ammesso  di  essere  in  ritardo  nella  presentazione  dei  modelli  '73  perchè  non  è  in  grado  di  terminare  tempestivamente  le  prove  dei  motori  previste  dalle  prescrizioni  federali  in  materia  di  lotta  contro  l'inquinamento.  Il  governo  federale  ha  proposto  alla  società  un  piano  che  le  permetterebbe  di  iniziare  la  produzione  dei  modelli  '73  quest'estate,  in  base  ad  un'autorizzazione  provvisoria.  Ciò  dovrebbe  consentire  ai  modelli  '73  di  fare  il  loro  debutto,  come  previsto,  il  prossimo  22  settembre,  ma  n
n  è  ancora  detto  che  il  piano  governativo  possa  essere  applicato.  La  legge  federale  del  1970  sulla  protezione  dell'ambiente  ha,  fra  le  altre  cose,  stabilito  una  serie  di  prescrizioni  anche  per  le  auto.  di  queste  misure,  alcune  devono  essere  applicate  con  effetto  immediato,  mentre  altre,  molto  più  severe,  dovranno  andare  in  vigore  dal  1975.  La  legge  stabilisce  infatti  che  a  partire  da  quell'anno  il  monossido  di  carbonio  e  gli  idro-22  Questa  fabbrica  dovrebbe  essere  munita  di  adeguati  impianti  anti  inquinanti  carburi  incombusti  dello  scarico  dei  motori  dovranno  essere  ridotti  al  10  per  cento  dei  quantitativi  prodotti  nei  modelli  1970.  Si  tratta  di  misure  assai  severe,  di  non  facile  realizzazione  e  di  alti  costi,  che  hanno  scatenato  le  polemiche  e  suscitato  una  forte  opposizione  da  parte  dell'industria  automobilistica.  Henry  Ford  II  ha  parlato  perfino  di  una  possibile  sospensione  di  una  gran  parte  dell'attività  delle  fabbriche  di  automobili  nel  1975.  Quattro  società  americane  (la  Ford,  la  General  Motors,  La  Chrysler,  la  International  Harvester  che  produce  autocarri)  e  la  svedese  Volvo  hanno  fatto  ricorso  all'EPA  (Environmental  Protection  Agency,  l'ente  incaricato  della  protezione  dell'ambiente)  chiedendo  un  rinvio  delle  prescrizioni.  Successivamente  alla  richiesta  si  è  associata  anche  l'American  Motors.  Le  sei  società  sostengono  di  non  essere  in  grado,  nonostante  la  spesa  di  milioni  di  dollari,  di  soddisfare  le  esigenze  del  governo  federale.  Il  ricorso  è  stato  esaminato  dall'EPA  in  una  serie  di  udienze,  e  la  risposta  è  stata  negativa.  Secondo  l'EPA  il  traguardo  fissato  è  tecnologicamente  raggiungibile:  è  soltanto  un  problema  di  volontà  e  di  investimenti.  Ma  le  società  automobilistiche  non  disarmano  e  dichiarano  di  voler  ricorrere  in  sede  più  elevata,  giudiziaria  o  politica  se  occorre.  La  guerra  è  dunque  in  pieno  svolgimento,  ma  comunque  si  concluda  questo  primo  atto,  è  ormai  certo  che  in  definitiva  forse  un  anno  o  due  più  tardi  -  la  vincerà  il  governo  federale,  e  con  esso  l'intera  umanità.  Lo  smog  si  può  dunque  vincere,  sia  quello  dovuto  agli  impianti  di  riscaldamento,  sia  quello  dovuto  ai  gas  di  scarico  delle  auto.  E  nella  lotta  contro  lo  smog,  rispetto  a  pochi  anni  fa,  si  stanno  ora  facendo  grandi  passi.  Per  questo  non  è  fuori  luogo  un  poco  di  ottimismo  e  sperare  che  lo  smog  non  ucciderà  più.