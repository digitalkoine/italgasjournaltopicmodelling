Titolo:  Il  gaz  'portatile' 
Sottotitolo:  Curiosità  storiche 
Testo:
Curiosità  storiche  Nei  numeri  precedenti  della  Rivista,  abbiamo  brevemente  puntualizzato  due  tappe  storiche  riguardanti  l'introduzione  del  "gaz  illuminante"  in  Italia  e  a  Torino:  l'impianto  del  "Termolampo"  a  Milano  nel  1818  per  iniziativa  del  Conte  Porro,  (a  cui  il  nostro  Pellico  diede  il  suo  contributo)  e  l'impianto  torinese  dell'ing.  Lana,  nel  1820,  con  "un  lustro  a  cinque  fiamme"  nel  caffè  di  piazza  d'Armi.  Altra  tappa  importante  è  quella  del  tentativo  di  introduzione  negli  Stati  Sardi,  nel  1824,  del  "gaz  portatile".  Nel  1816  il  Calson,  utilizzando  il  "Compressore"  appena  inventato  dal  Gordon,  dava  inizio  in  Gran  Bretagna  all'industria  del  gas  compresso  in  bombole  che  tanta  voga  ebbe  specie  in  Francia.  Il  gas  prodotto  dalla  distillazione  di  olio  di  colza  o  di  "boghead"  (schisto  bitumoso  di  Scozia).  gas  ricco  di  idrocarburi  pesanti  e  pertanto  particolarmente  atto  alla  illumi29  Il  gaz  portatile  nazione.  Le  bombole  o  contenitori,  antesignani  delle  bombole  per  gas  liquefatto  che  oggi  hanno  una  diffusione  pressochè  universale,  erano  costruite  in  rame  rosso  o  lamiera  di  ferro.  corpo  cilindrico  a  fondi  bombati,  non  dissimili  da  quelle  attuali.  La  lamiera  era  chiodata  o  rivettata,  ed  erano  sin  d'allora  soggette  a  severo  collaudo  prima  di  esser  messe  in  circolazione,  sotto  apposite  norme.  La  diffusione  fu  facilitata  dalla  richiesta  del  pubblico,  che,  intendendo  servirsi  del  gas  illuminante,  non  era  disposto  ad  attendere  l'estensione  della  rete  di  distribuzione,  che  si  andava  collocando  nelle  vie  cittadine  per  convogliare  il  gas  di  carbon  fossile  prodotto  dalle  officine  concessionarie  del  servizio  e  trovava  nel  gas  portatile  una  fornitura  immediata.  La  novità,  la  comodità,  l'efficienza  del  nuovo  sistema  di  illuminazione  aveva  suscitato  un  interesse  tale  da  Renato  Cerutti  rendere  agevole  e  proficua  l'iniziativa  della  fornitura  del  gas  portatile.  La  diffusione  di  gran  lunga  più  realizzata,  si  ebbe  in  Francia  e  specialmente  a  Parigi,  dove  il  gas  portatile  rimase  in  concorrenza  col  gas  di  fossile  sino  al  1876.  La  distribuzione  avveniva  a  mezzo  di  grossi  carri  bombolai  a  carrelli  sui  quali  erano  installati  i  serbatoi.  dai  primi  in  tela  impermeabile  e  comprimibile  a  soffietto,  ai  più  moderni  costituiti  da  grossi  cilindri  in  lamiera  chiodata  a  fondi  bombati.  Questi  carri  bombolai  rifornivano  i  serbatoi  presso  gli  utenti.  la  pressione  nel  serbatoio  era  di  12  atmosfere  e  quella  nel  serbatoio  presso  l'utente  di  circa  4  atmosfere.  Ma  torniamo  al  1824,  a  Torino.  Il  sistema  era  stato  ufficialmente  adottato  in  Francia  nel  1823,  sanzionato  con  Ordinanza  Reale  del1'8  ottobre  1823,  a  firma  di  Re  Luigi  e  del  Ministro  Corbiére.  A  Torino,  nel  1824,  regnante  Car-30  lo  Felice,  per  iniziativa  dei  signori  Schmoll  e  Lauze  de  Paret,  emissari  dei  concessionari  parigini,  veniva  presentata  al  Governo  degli  Stati  Sardi  una  supplica  al  fine  di  ottenere  la  privativa  per  l'introduzione  negli  Stati  Sardi  del  nuovo  sistema  di  illuminazione  mediante  contenitori  portatili.  Questa  iniziativa  era  tra  l'altro  fortemente  appoggiata  dai  locali  Diplomatici  Francesi  accreditati  alla  Corte  torinese.  STOO  CUD  Il  Governo  Piemontese,  stimolato  da  tale  autorevole  appoggio,  e  per  assecondarlo,  richiese  subito  il  parere  della  Reale  Accademia  delle  Scienze  di  Torino,  della  quale  facevano  parte  scienziati  di  chiara  fama.  L'Accademia,  tramite  l'apposita  Commissione  della  Classe  competente,  dopo  approfondito  e  sollecito  esame  della  proposta,  nella  sua  Relazione  del  21  dicembre  1824  (firmata  anche  da  Avogadro)  osservava  tra  l'altro:  "questi  apparecchi  sono  calcolati  per  100  ore  di  luce,  ma  il  Signor  Lauze  de  Peret  afferma  che  la  loro  resistenza  è  effettivamente  calcolata  a  104  atmosfere...(!)  mentre  il  gaz  vi  è  compresso  a  sole  30  atmosfere,  con  la  previsione  di  poter  distribuire  in  seguito  bombole  di  capacità  minore  (50  aut  25  ore  di  luce)  onde  consentire  una  distribuzione  anche  per  piccoli  consumi,  ad  una  vasta  rete  di  consumatori,  anche  rurali".La  Commissione,  dopo  aver  espresso  il  desiderio  di  prendere  visione  dell'apparecchiatura  proposta  per  la  compressione  del  gas  "che  il  Signor  Lauze  de  Peret  afferma  di  richiedere  una  potenza  di  10  cavalli,  ottenibile  con  l'energia  idraulica"  (la  sola  disponibile  in  quel  tempo  a  Torino),  esamina  i  vantaggi  economici  del  sistema,  la  sicurezza,  l'assenza  di  odore  e  nocività  dei  prodotti  combusti  (il  gas  proposto  sarebbe  stato  ottenuto  mediante  distillazione  dell'olio  di  colza)  con  vantaggio  "anche  alle  industrie",  si  dichiara  "non  contraria"  alla  concessione  del  richiesto  privilegio  "subordinato  però  ad  alcune  condizioni".  Gli  scienziati  torinesi  volevano  soprattutto  vederci  chiaro  su  alcuni  particolari  importanti:  sul  fabbisogno  in  numero  di  contenitori,  loro  prezzo  reale,  l'onere  concreto  della  valuta  da  esportare  in  Francia,  ma  soprattutto  sulle  inevitabili  ripercussioni  per  la  produzione  della  nostrana  industria  olearia.  Nella  sua  conclusione,  la  Relazione  dell'Accademia  così  si  esprimeva:  "Le  suddette  considerazioni  sono  estranee  ai  compiti  dell'Accademia,  per  quanto  qui  chiamata  in  causa...  giudichiamo  utilissimo  che  il  sistema  sia  adottato,  per  i  molti  vantaggi  che  non  si  saprebbero  respingere...  che  sia  pure  adottando  il  principio  dovranno  essere  prese  misure  affinchè  le  materie  prime  e  la  mano  d'opera  necessarie  siano  nostrane".  In  altre  parole,  parere  favorevole  per  il  principio  tecnologico,  ma  considerando  attentamente  il  pro  e  il  contro.  Nel  1825,  a  seguito  di  ampie  consultazioni  svolte  presso  i  vari  Enti  interessati,  gli  Organi  Governativi,  sempre  pressati  dalla  Diplomazia  locale  francese,  furono  indotti  a  stilare  la  proposta  del  Decreto  di  Concessione  col  quale  si  concedeva  ai  richiedenti  Signori  Schmoll  e  Lauze  de  Peret  la  "privativa"  per  l'introduzione  del  nuovo  sistema  negli  Stati  Sardi.  Il  Decreto  non  mancava  che  della  firma  Reale,  ma  non  fu  mai  firmato  da  Carlo  Felice  e  l'iniziativa,  che  tanto  interesse  ed  entusiasmo  aveva  suscitato,  non  ebbe  seguito.  Vediamo  il  perchè.  Con  sua  lettera  del  1°  luglio  1825,  la  Real  Segreteria  delle  Finanze,  anche  a  seguito  di  quanto  espresso  dall'Azienda  Generale  delle  Gabelle  il  20  aprile  1825,  a  firma  del  Ministro  delle  Finanze,  riferendosi  alla  risposta  di  S.M.  il  Re  alla  domanda  di  "esenzione  dai  Dazi  Doganali"  per  i  materiali  occorrenti  da  importare  dalla  Francia,  (che  era  così  concepita:  "che  non  essendo  per  ora  determinato  di  accordare  ai  ricorrenti  la  privativa  per  la  fabbricazione  da  essi  proposta,  neppure  erasi  determinato  di  accordare  la  richiesta  esenzione"),  porta  a  conoscenza  del  Ministro  degli  Interni  tale  negativa  decisione  Reale.  E'  lecito  ritenere  che  vi  fu  un  forte  contrasto  di  opinioni  tra  i  vari  Organi  Governativi  torinesi.  di  opinioni  e  fors'anche  di  interessi,  31  diplomatici  ed  economici.  Fatto  si  è  che  prevalse  il  concetto  prudenziale  di  non  ledere  gli  interessi  dei  nostrani  produttori  oleari  e  non  imbarcarsi  in  una  iniziativa  che  avrebbe  comportato  oneri  economici  cospicui  ed  imprevedibili.  Si  chiudeva  così  a  Torino  la  vicenda  ufficiale  del  "gaz  portatile",  ormai  ampiamente  diffuso  in  Francia  ed  altrove  in  Europa.  Come  già  accennato,  è  probabile  che  negli  anni  seguenti  il  1825  e  sino  al  1838,  all'avvio  dell'Esercizio  dell'Officina  Gas  di  Porta  Nuova,  anche  a  Torino,  come  in  parecchie  altre  città  italiane,  fosse  in  atto  qualche  sia  pur  ristretto  (e  costoso)  utilizzo  di  gas  illuminante  in  bombole,  importato  a  piccole  partite  o  frutto  di  piccoli  impianti  locali.  E'  certo  che  le  prove  sperimentali  di  illuminazione  a  gas  in  tale  periodo  preparatorio,  non  potessero  che  giovarsi  di  gas  compresso  in  bombole.  E  il  12  agosto  1838.  "L'Accademia  delle  Scienze  di  Torino  dà  parere  favorevole  alla  richiesta  di  privilegio  di  Eligio  Brunel,  per  gaz  portatile  compresso  e  per  15  anni".  Su  questa  iniziativa  non  si  hanno  notizie  più  precise  di  risultati  pratici.  è  da  ritenere  che  più  che  di  produzione  si  sia  trattato  di  importazione  dall'estero  di  gas  in  bombole,  di  cui  si  faceva  un  certo  uso.  Sorgeva  intanto  a  Torino  la  prima  Officina  Gas  d'Italia,  a  Porta  Nuova,  in  regione  Crocetta.