Titolo:  Come  lo  chiamiamo? 
Sottotitolo:  Con  la  diffusione  del  metano  'gas'  è  una  parola  superata 
Testo:
Con  la  diffusione  del  metano  gas'  è  una  parola  superata  COME  LO  CHIAMIAMO?  Non  molti  fra  i  lettori  di  questa  rivista  sanno  che  la  parola  "gas"  è  di  nascita  relativamente  recente:  circa  tre  secoli  fa.  Essa  fu  infatti  coniata  dal  medico  olandese  J.  B.  Van  Helmont,  nella  sua  descrizione  dell'anidride  carbonica,  per  affinità  ed  assonanza  con  la  parola  greca  "chaos".  egli,  nella  sua  opera  "Ortus  medicinae"  pubblicata  postuma  nel  1648,  scrisse  testualmente  "alitum  illum  gas  vocavi,  non  longe  a  chao  veterum".  Per  i  greci  il  "chaos"  era  la  confusione  primordiale  della  materia,  dalla  quale  ebbe  origine  il  mondo  e  si  può  quindi  asserire  che,  nella  sua  scelta,  il  Van  Helmont  ebbe  una  fortunata  preveggenza,  perchè  le  più  moderne  teorie  della  scienza  affermano  che  il  mondo  ha  avuto  origine  appunto  da  masse  di  gas  addensatesi  in  nebulose.  Il  termine  "gas"  ebbe  per  molto  tempo  ed  ha  tuttora,  nel  suo  senso  proprio  e  scientifico,  il  significato  di  "aeriforme"  e  viene  usato  per  designare  qualsiasi  sostanza  che  si  trovi  appunto  in  tale  stato  della  materia  e  cioè  nè  solido  nè  liquido.  Ma  a  partire  dalla  seconda  metà  del  secolo  scorso,  la  diffusione  e  la  popolarità  del  gas  ricavato  dalla  distillazione  del  fossile  furono  tali  che  la  parola  "gas",  senza  alcuna  precisazione,  venne  usata  nel  linguaggio  comune  per  indicare  proprio  tale  gas  che  anche  oggi  per  antonomasia,  viene  chiamato  "il  gas"  e  cioè  il  gas  per  eccellenza.  E  questa  accezione,  specifica  e  corrente,  del  termine  si  è  così  radicata  da  essere  impiegata  tuttora  in  tutti  i  centri  dove  viene  distribuito  il  metano  che,  in  tutto  il  mondo  Giuseppe  Calosso  ed  anche  in  Italia,  sta  sostituendo  egregiamente  l'ormai  superato  gas  di  fossile.  Dappertutto  si  continua  a  dire  "accendere  o  spegnere  il  gas"  e  non  si  dice  "accendere  o  spegnere  il  metano".  A  questo  punto  è  doveroso  dire  che  per  molti  anni,  e  precisamente  per  tutto  il  secolo  in  cui  il  gas  di  fossile  dominò  incontrastato  il  servizio  per  usi  civili,  alla  parola  "gas"  fu  spesso  associata,  inconsciamente,  l'idea  della  pericolosità.  Purtroppo  quel  gas  aveva  un  certo  grado  di  tossicità  al  cui  ricordo  è  rimasto  legato,  come  un'ombra,  il  nome  di  questo  diffuso  combustibile,  di  cui  però  tutti  riconoscevano  e  riconoscono  i  molti  pregi  e  vantaggi.  Non  è  facile  combattere  contro  le  ombre,  ma  forse  qualcosa  può  essere  fatto  per  rompere  questo  abbinamento,  che  offusca  eccessivamente  i  grandi  meriti  di  un  servizio  pubblico  così  importante  ed  essenziale.  Una  soluzione  che  potrebbe  servire  a  creare  una  rottura  col  passato,  è  quella  di  cambiare  il  nome  al  gas.  Come  è  stato  un  uomo  solo  a  creare  per  la  prima  volta  questa  parola,  perchè  non  sarebbe  possibile  grazie  anche  ai  mezzi  moderni  per  la  diffusione  di  un'idea  nelle  masse  coniare  ed  usare  un  nuovo  termine  al  quale  non  sia  associato  un  concetto  malefico,  ma  anzi  sia  possibilmente  connesso  un  concetto  benefico?  Dieci  anni  fa  nessuno  conosceva  ed  usava  la  parola  "kerosene",  eppure  in  poco  tempo  essa  è  diventata  di  impiego  comune  in  tutti  i  ceti.  E'  vero  che  si  tratta  di  un  prodotto  nuovo,  prima  non  conosciuto,  ma  altrettanto  può  dirsi  per  il  metano  e  quindi  la  nuova  parola  potrebbe  incominciare  a  diventare  di  uso  corrente  almeno  in  tutti  quei  centri  dove  viene  distribuito.  In  tal  modo  la  sua  diffusione  sarebbe  graduale  ed  in  certo  senso  sottolineerebbe  la  sostituzione  tecnica  avvenuta  nel  prodotto  distribuito.  Quale  può  essere  allora  questa  nuova  parola?  L'energia  elettrica,  che  ha  non  poche  affinità  come  servizio  con  l'energia  termica  data  dal  gas,  è  stata  anche  denominata  "carbone  bianco",  espressione  pittoresca  ed  efficace  che  però  non  è  entrata  nell'uso,  anche  per  la  sua  lunghezza.  Supponendo  di  assimilare  il  gas  all'energia  azzurra,  qualcuno  potrebbe  suggerire  il  fantasioso  termine  "azzurrene"  oppure  quello  pseudoscientifico  di  "ergazur".  Altri  invece  potrebbero  proporre  una  soluzione  differente.  E'  noto  che  il  termine  metano  viene  spesso  sostituito  dall'espressione  "gas  naturale",  abbreviativamente  contratta  nelle  iniziali  GN  (nei  paesi  anglosassoni  invece  il  "natural  gas"  diventa  NG).  Secondo  costoro,  la  nuova  parola  da  diffondere  in  sostituzione  del  termine  gas  sarebbe  così  già  pronta:  il  "gi-enne"  paragonabile  come  genesi  e  brevità  al  diffuso  "okay"  (O.K.).  Comunque  l'idea  è  lanciata  e  molti  possono  essere  coloro  che  hanno  qualche  altra  proposta  da  fare.  Chi  vuol  concorrere  a  cambiare  il  nome  al  gas?