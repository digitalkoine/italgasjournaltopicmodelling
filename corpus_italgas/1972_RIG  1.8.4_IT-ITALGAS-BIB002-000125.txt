Titolo:  Regione  Piemonte:  disco  rosso  contro  l'inquinamento 
Sottotitolo:     
Testo:
REGIONE  PIEMONTE:  DISCO  ROSSO  CONTRO  L'  INQUINAMENTO  Salvatore  Tropea  Il  fenomeno  dell'inquinamento  è  entrato  oggi  far  parte  della  tematica  di  moda.  Non  c'è  uomo  politico  che  non  abbia  trattato  nei  suoi  discorsi  questo  problema.  non  c'è  sindacato  che  l'abbia  trascurato  nel  quadro  generale  delle  rivendicazioni.  non  c'è  manifestazione  pubblica  che  sia  stata  privata  del  suo  bel  cartello  contro  la  degradazione  dell'ambiente.  non  c'è  nobildonna  che  non  sia  entrata  a  far  parte  di  un  qualche  comitato  per  la  difesa  della  natura.  Risultato?  Per  ora  deludente  salvo  qualche  iniziativa  lodevole  in  sè  ma  priva  del  necessario  supporto  di  leggi  adeguate.  In  questo  panorama  preoccupante  le  Regioni  hanno  acceso  una  sia  pur  -  almeno  per  ora  speranza.  Ma  gli  strumenti  che  esse  hanno  a  disposizione  non  sono  una  sicura  garanzia  contro  coloro  che  credono  di  poter  offendere  impunemente  la  natura  e  danneggiare  migliaia  di  persone  perseguendo  obiettivi  utilitaristici.  Restiamo  nell'ambito  del  Piemonte  e  cerchiamo  di  vedere  cosa  s'è  fatto  in  questo  settore  e  cosa  rimane  ancora  da  fare.  Quando  il  15  aprile  del  1971  il  presidente  della  Giunta  regionale  piemontese,  dott.  Edoardo  Calleri,  illustrò  il  programma  quinquennale  non  mancò  di  sottolineare  l'importanza  del  problema  degli  inquinamenti  inteso  come  rapporto  tra  l'uomo  e  l'ambiente  che  lo  circonda.  "Questo  rapporto  disse-denuncia  oggi  una  crisi  che  è  sentita  maggiormente  nei  paesi  a  elevato  livello  di  sviluppo  ma  che  di  fatto  minaccia  l'intera  umanità".  Poi  passò  all'esame  degli  obiettivi  che  la  Regione  avrebbe  dovuto  perseguire  nel  settore  specifico  degli  inquinamenti:  organizzazione  di  consorzi  di  difesa,  riunione  in  consigli  di  bacino  di  tutte  le  forme  consortili  esistenti  lungo  lo  stesso  corso  d'acqua,  maggiore  cura  della  difesa  forestale  e  idrogeologica.  concluse  il  presi"In  sostanza  dente  della  Regione  -  il  fenomeno  che  trae  le  sue  origini  massimamente  dagli  insediamenti  industriali  dovrà  essere  combattuto  dando  alla  Regione  competenze  specifiche  di  intervento  e  mettendola  in  grado  di  avanzare  concrete  proposte".  Con  queste  dichiarazioni  è  chiaro  che  la  Regione  aveva  rivendicato  un  potere  contro  la  morsa  degli  inquinamenti  che  attanaglia  le  città.  aveva  cioè  dato  il  giusto  peso  alla  gravità  del  problema  e  aveva  collocato  tali  problema  ai  primissimi  gradini  della  scala  delle  priorità.  Certo  altri  e  numerosi  erano  e  sono  i  compiti  che  fanno  capo  al  nuovo  ente  regionale  ma  il  tema  degli  inquinamenti  rimane  ancora  oggi  di  estrema  attualità  e  per  molti  versi  di  estrema  urgenza.  Ma  quali  poteri  hanno  in  effetti  le  Regioni  per  combattere  gli  inquinamenti?  Per  quanto  riguarda  l'atmosfera  la  Regione  può  oggi  intervenire  ed  in  parte  lo  sta  facendo.  Ma  per  i  corsi  d'acqua  e  i  laghi  siamo  ancora  notevolmente  indietro.  I  poteri  passati  dallo  Stato  alla  Regione  il  primo  aprile  del  1972  sono  notevolmente  carenti  in  fatto  di  inquinamenti  idrici.  Per  questa  ragione  ancora  oggi  si  è  costretti  ad  operare  contro  irresponsabili  facendo  unicamente  ricorso  al  regio  decreto  dell'8  ottobre  1931  ero  1604  che  costituisce  il  testo  unico  delle  leggi  sulla  pesca.  La  Regione  Piemonte  è  stata  tra  le  poche  d'Italia  a  intuire  la  gravità  di  questa  carenza  e  di  farsi  promotrice  di  un  dialogo  serrato  con  le  altre  Regioni  del  settentrione  allo  scopo  di  sollecitare  agli  organi  competenti  dello  Stato  una  legge  adeguata.  E'  stato  persino  allestito  un  disegno  di  legge  di  iniziativa  regionale  per  adeguare  la  legislazione  alle  esigenze  attuali.  E  non  è  mancato  chi  ha  proposto  di  aggirare  l'ostacolo  ovviando  alle  carenze  legislative  in  fatto  di  inquinamenti  idrici  facendo  ricorso  ai14  poteri  che  la  Regione  ha  in  materia  sanitaria,  di  caccia  e  pesca  e  di  urbanistica.  Che  sarebbe  poi  un  modo  come  un  altro  per  superare  l'indifferenza  e  l'incuria  di  certi  rappresentanti  della  vecchia  burocrazia  centrale.  vera  e  Ma  ancora  il  discorso  è  agli  inizi  e  non  si  può  prevedere  dove  porterà  e  come  si  concluderà.  In  attesa  l'assessorato  regionale  alla  tutela  dell'ambiente  ha  pensato  bene  di  effettuare  una  indagine  conoscitiva  sui  1209  comuni  piemontesi:  una  propria  "mappa  degli  inquinamenti".  E'  stato  a  questo  proposito  istituito  un  comitato  contro  l'inquinamento  atmosferico  composto  da  amministratori,  esperti  e  tecnici  della  materia  allo  scopo  di  dare  rapida  attuazione  alla  legge  antismog.  Successivamente  è  stato  avviato  un  lavoro  di  indagine  da  parte  della  Regione  che  ha  portato  nell'arco  di  qualche  mese  alla  stesura  di  un  rapporto  sulla  diffusione  degli  inquinamenti  in  Piemonte.  Questo  rapporto  è  stato  distribuito  ai  consiglieri  regionali  agli  inizi  del  mese  di  ottobre.  Nella  breve  presentazione  il  presidente  della  Giunta  Calleri  ha  scritto:  "La  ricerca  che  qui  si  presenta  costituisce  il  primo  introdursi  della  Regione  in  un  campo  vastissimo  che  va  assumendo  rilievo,  anche  in  termini  drammatici,  nella  misura  in  cui  avanzano  i  due  processi  correlati  dell'industrializzazione  e  dell'urbanesimo  il  campo  della  conservazione  dell'equilibrio  ecologico".  L'indagine  ha  richiesto  alcuni  mesi  di  intenso  lavoro:  la  commissione  ha  predisposto  un  apposito  questionario  che  è  stato  successivamente  trasmesso  ai  comuni  piemontesi.  L'obiettivo  era  quello  di  individuare  la  situazione  di  fatto  in  materia  di  inquinamenti  per  l'adozione  di  adeguate  iniziative  e  interventi  da  parte  della  Regione.  Le  notizie  richieste  ai  comuni  mediante  il  questionario  riguardavano,  tra  l'altro,  i  problemi  dell'approvvigionamento  idropotabile  con  particolare  riferimento  ai  suoi  aspetti  qualitativi,  lo  smaltimento  dei  liquami  biologici  e  la  loro  depurazione,  gli  inquinamenti  industriali  e  agricoli,  lo  smaltimento  dei  rifiuti  liquidi  e  solidi  domestici  e  urbani.  Nella  seconda  parte  del  questionario  erano  invece  presi  in  considerazione  gli  inquinamenti  atmosferici  a  proposito  dei  quali,  oltre  alle  notizie  sulla  situazione  locale,  venivano  chieste  notizie  sullo  stato  di  attuazione  della  legislazione  vigente.  Infine,  una  terza  parte  del  questionario  era  riservata  al  livello  di  attuazione  delle  norme  concernenti  i  poteri  dei  comuni  in  materia  di  tutela  dell'ambiente  e  alle  iniziative  prese  dagli  stessi  comuni  per  combattere  il  fenomeno  degli  inquinamenti.  I  risultati  di  questa  indagine  sono  stati  soddisfacenti:  hanno  risposto  1034  comuni  su  1209  (89  per  cento).  E'  toccato  all'Ires  elaborare  questi  dati  e  stendere  un  rapporto  che  oggi  rappresenta  l'unico  quadro  esistente  in  fatto  di  inquinamenti  in  senso  lato.  Il  comitato  antismog  istituito  nel  1969  e  poi  passato  alla  Regione  ha  provveduto  ad  aggiornare  la  suddivisione  delle  zone  di  controllo,  facendo  rientrare  in  esse  quei  comuni  che,  alla  luce  dell'indagine,  avevano  presentato  una  situazione  di  inquinamento  di  particolare  gravità  o  comunque  tale  da  richiedere  un  più  attento  controllo.  Azione,  questa,  diretta  soprattutto  l'inquinamento  atmocontro  sferico.  Ma  gli  interventi  più  massicci  la  Giunta  regionale  ha  ritenuto  di  doverli  effettuare  nel  campo  dell'inquinamento  idrico,  tenuto  conto  anche  dei  limitati  poteri  in  questo  specifico  settore  della  materia.  Nel  complesso  i  dati  emersi  da  questionario  e  poi  dal  rapporto  sono  impressionanti.  Essi  denotano  da  un  lato  la  molteplicità  delle  fonti  di  inquinamento,  dall'altro  la  carenza  di  infrastrutture:  fattori  questi  che  si  ripercuotono  negativamente  sui  corsi  d'acqua,  sui  laghi  e  sull'aria  non  solo  delle  grandi  città  ma  anche  dei  piccoli  centri  industrializzati  di  provincia.  Terminata  la  fase  conoscitiva  ha  avuto  inizio  quella  operativa.  Ma  in  questa  direzione  ancora  rimane  molto  da  fare.  Gli  strumenti  che  la  Regione  ha  a  disposizione  non  le  consentono  di  incidere  a  fondo  ed  eliminare  il  male.  Inoltre  i  costi  per  le  attrezzature  necessarie  per  poter  condurre  un'azione  decisa  contro  gli  inquinamenti  idrici  soprattutto  so  molto  pesanti.  Per  questa  ragione  si  è  pensato  di  dover  ricorrere  ai  consorzi.  Sinora  la  Regione  ha  stanziato  un  miliardo  per  un  primo  consorzio  di  comuni  della  cintura  torinese.  Si  prevede  che  a  questo  altri  consorzi  dovranno  seguire  in  modo  da  dotare,  con  uno  sforzo  collettivo,  tutti  i  comuni  che  non  avrebbero  diversamente  i  mezzi  per  una  decisiva  battaglia  antinquinamento.  Questi  i  risultati  ai  quali  sinora  la  Regione  Piemonte  è  pervenuta.  Più  che  di  risultati  si  può  parlare  di  una  prima  tappa  di  un  cammino  che  ancora  è  molto  lungo.