Titolo:  Notizie 
Sottotitolo:  nuove  concessioni  Italgas 
Testo:
ITALGAS  1969-7  232  NOTIZIE  nuove  concessioni  Italgas  MATHI  Amena  cittadina  il  cui  nucleo  centrale  conserva  ancora  le  caratteristiche  del  borgo  antico.  Da  rinvenimenti  archeologici  si  può  asserire  che  esisteva  fin  dal  tempo  dei  Romani.  La  città  si  presenta  notevolmente  estesa  e  coordina  armoniosamente  edifici  moderni,  villette,  parchi  e  costruzioni  industriali.  Possiede,  infatti,  sviluppati  ed  importanti  impianti  per  la  lavorazione  dei  tessili,  della  carta  e  del  legno.  Mathi  ha  dato  i  natali  a  uomini  illustri,  quali  l'architetto  e  commediografo  Tosatto,  Pietro  Carrera  progettista  della  Galleria  Subalpina  di  Torino,  Valentino  Carrera  valente  commediografo.  Di  famiglia  originaria  di  Mathi  è  pure  il  celebre  architetto  Bernardo  Antonio  Vittone.  PALMANOVA  Città  fortezza  per  eccellenza,  venne  fondata  nel  1593  perchè  costituisse  valida  difesa  ai  confini  occidentali  della  Repubblica  di  Venezia:  restò  per  due  secoli  il  più  importante  punto  fortificato  d'Europa.  Capolavoro  dell'ingegneria  militare  dell'epoca,  è  a  forma  stellare,  cinta  da  nove  baluardi  e  da  cortine  protette  da  profondo  e  largo  fossato.  Conserva  numerosi  antichi  palazzi  veneti,  austriaci  e  francesi.  Industrie  del  legno  e  della  plastica  hanno  fatto  di  Palmanova  un  importante  centro  commerciale.  NOVA  BL  EXP  PALMA  LATISANA  E'  considerata  la  capitale  della  Bassa  Friulana  ed  ha  antichissime  origini.  All'epoca  romana  era  denominata  Apicilia  e,  dopo  il  Mille,  quando  assunse  l'attuale  denominazione,  divenne  feudo  dei  conti  di  Gorizia  con  un  Gastaldo  e  dal  1420  in  avanti,  sotto  Venezia,  ebbe  come  tutte  le  piccole  città  venete,  un  Capitano.  Fu  porto  importante  finché  non  venne  messa  in  ombra  dallo  sviluppo  di  Trieste.  Pur  con  la  sua  tormentata  storia  di  guerra  e  di  alluvioni,  Latisana  si  presenta  oggi  come  un  attivo  centro  commerciale,  dove  si  sta  sviluppando  notevolmente  anche  il.  turismo  estivo.