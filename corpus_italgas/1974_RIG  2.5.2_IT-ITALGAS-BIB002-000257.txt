Titolo:  La  crisi  dell'acqua 
Sottotitolo:  Crescono  i  consumi  e  la  disponibilità  diminuisce 
Testo:
ITALGAS  yCrescono  i  consumi  e  la  disponibilità  diminuisce  LA  CRISI  DELL'ACQUA  di  Giorgio  Rossi  I  Paesi  industrializzati  stanno  vivendo  un  periodo  estremamente  critico  a  causa  dei  problemi  energetici  venuti  prepotentemente,  e  con  notevole  anticipo  rispetto  alle  previsioni,  a  galla  in  seguito  al  conflitto  medio-orientale.  La  ridotta  produzione  di  greggio,  il  maggior  costo  del  petrolio  e  dei  suoi  derivati,  hanno  fatto  cambiare  alcune  tra  le  più  radicate  abitudini  di  vita  degli  europei.  Gli  aspetti  più  evidenti  li  notiamo  ogni  giorno:  pericolo  di  una  recessione  per  alcuni  settori  produttivi,  sensibili  aumenti  nelle  materie  prime,  limitazioni  nell'acquisto  e  nell'uso  di  beni  di  consumo.  La  crisi  energetica  si  è  fatta  sentire  anche  per  il  riscaldamento.  per  risparmiare  gasolio,  infatti,  le  scuole  hanno  fatto,  ricorso  ad  un  ponte  forzato,  una  sosta  che  è  durata  fino  al  7  gennaio.  Quest'ultimo  aspetto  però,  quello  del  riscaldamento,  è  in  un  certo  senso  il  meno  preoccupante.  In  molte  città  italiane  le  amministrazioni  civiche  hanno  già  impartito  disposizioni  affinché  le  caldaie  di  scuole  e  anche  di  ospedali  vengano  rapidamente  adattate  all'usodi  gas  metano.  Questo  combustibile,  grazie  ad  una  lungimirante  politica  della  SNAM,  non  dovrebbe  creare  preoccupazioni  per  il  suo  reperimento.  la  società  italiana  ha  stipulato,  come  noto,  numerosi  contratti  di  fornitura  con  diverse  nazioni,  Olanda,  Unione  Sovietica,  Algeria.  Sull'esempio  di  alcune  amministrazioni  comunali  si  stanno  muovendo  anche  proprietari  di  case,  industriali,  in  genere  coloro  che  possono  convertire  i  loro  impianti  di  riscaldamento  dal  gasolio  al  metano.  Il  nostro  discorso  però  non  riguarda  la  crisi  energetica,  ma  un'altra  crisi  della  quale  ben  pochi  parlano  e  per  la  quale  l'opinione  pubblica  non  dimostra  quell'interesse  che  dovrebbe  invece  avere,  per  la  sua  stessa  sopravvivenza.  Intendiamo  riferirci  alla  crisi  dell'acqua.  Recentemente  Genova  è  rimasta  all'asciutto  per  una  ventina  di  giorni.  nel  sottosuolo  di  Milano  le  falde  d'acqua  si  abbassano  di  due  metri  all'anno,  vengono  inquinate  e  si  impoveriscono  ogni  giorno  di  più.  a  Napoli  e  in  altre  città  del  meridione  la  situazione  non  è  migliore.  Se  dal  nostro  Paese  lo  sguardo  si  allarga  al  resto  del  mondo  la  situazione  non  appare  certo  confortante,  con  qualche  rara  eccezione  per  nazioni  più  progredite  e  per  alcune  loro  città  come  Londra,  Parigi,  Stoccolma,  Francoforte,  Los  Angeles.  Con  sempre  maggior  frequenza  alcune  organizzazioni  lanciano  appelli,  grida  di  allarme,  cercano  di  mobilitare  l'opinione  pubblica,  di  sensibilizzare  gli  uomini  politici  per  porre  un  freno  ai  danni  irreparabili  dell'inquinamento,  per  combattere  l'incombente  penuria  d'acqua,  lo  spettro  della  sete,  una  realtà  che  non  riguarda  solo  la  società  del  Duemila,  ma  quella  di  oggi.  La  domanda  che  sorge  spontanea  è  come  mai  ci  stiamo  accorgendo  all'improvviso  di  questa  drammatica  penuria  del  più  comune  dei  liquidi.  Innanzi  tutto  occorre  osservare  che  l'acqua  che  arriva  è  tanta,  ma  i  consumi  e  soprattutto  gli  sprechi  sono  enormi.  Per  citare  alcuni  esempi,  basterà  dire  che  per  produrre  un  chilo  di  grano  sono  neces9  sari  da  500  a  1000  litri  d'acqua.  per  ottenere  una  bistecca  di  mille  grammi  ci  vogliono  trenta  tonnellate  d'acqua  necessaria  a  far  crescere  il  foraggio  per  alimentare  un  manzo.  Verso  la  fine  del  secolo  scorso,  un  europeo  consumava  mediamente  circa  60  litri  d'acqua  al  giorno.  oggi  questa  cifra  va  moltiplicata  almeno  per  dieci.  Il  consumo  infatti,  varia  da  500  ad  almeno  700  litri.  Ma  non  sono  i  consumi  pro  capite  ad  incidere  sensibilmente  sui  prelievi,  bensì  le  attività  industriali  e  quelle  agricole.  In  Italia  si  consumano  7  miliardi  di  metri  cubi  all'anno  per  usi  civili.  25,6  per  impieghi  agricoli.  9  per  quelli  industriali  e  infine  lo  0,3  per  la  navigazione  interna.  Un  consumo  annuale  quindi  di  41,9  miliardi  di  metri  cubi,  contro  un  rifornimento  naturale  delle  sorgenti  sotterranee  di  soli  13  miliardi  di  metri  cubi.  Ecco  dunque  da  dove  deriva  la  scarsità  di  acqua  dolce,  l'abbassamento  delle  falde  freatiche,  che  come  tutti  sanno,  sono10  quelle  libere  immediatamente  sottostanti  al  suolo.  A  Milano  e  in  molte  zone  della  Lombardia  fino  al  1940  bastava  scavare  pochi  metri  per  trovare  una  quantità  abbondante  di  acqua.  In  pratica,  come  hanno  rilevato  studiosi  e  tecnici,  si  trovava  la  stessa  falda  freatica  alla  quale  avevano  attinto  gli  ingegneri  latini.  Oggi  le  falde  superiori  si  sono  esaurite  (e  dei  danni  provocati  da  questo  fenomeno  parleremo  tra  poco)  per  lo  squilibrio  esistente  tra  rifornimento  e  prelievo.  per  ottenere  acqua  dal  sottosuolo  del  capoluogo  lombardo  si  devono  compiere  trivellazioni  a  duecento,  trecento  metri  di  profondità  e  recenti  sondaggi  sono  stati  effettuati  anche  a  600  metri.  Lo  spreco  e  la  conseguente  mancanza  di  acqua  hanno  recentemente  attirato  l'attenzione  dell'opinione  pubblica  in  seguito  alla  scoperta  che  il  Duomo  di  Milano  poggiava  praticamente  nel  vuoto  perché  le  secolari  basi  di  legno  stavano  sgretolandosi.  Cos'era  successo?  Semplice:  la  metropoli  divora  l'acqua,  la  falda  freatica  si  abbassa,  le  secolari  strutture  del  tempio  scricchiolano.  Il  Duomo  poggia  su  enormi  basi  di  legno  di  rovere  affogate  nell'acqua.  Nel  corso  degli  anni  l'acqua  si  è  ritirata  e  di  conseguenza  il  legno  è  marcito.  Attualmente  sono  in  corso  lavori  di  stabilizzazione  del  tempio  e  tutta  la  zona  è  interdetta  al  traffico  per  evitare  anche  le  più  lievi  vibrazioni.  I  danni  provocati  al  Duomo  dalla  scarsità  di  acqua  hanno  causato  almeno  un  fatto  positivo,  quello  cioè  KLIXTTTTTTTHUYNella  pagina  a  sinistra,  sopra:  il  duomo  di  Milano,  reso  pericolante  dall'eccezionale  abbassamento  delle  falde  freatiche.  sotto:  Stoccolma,  sul  mare,  è  una  delle  poche,  fra  le  grandi  città,  ad  aver  risolto  in  modo  abbastanza  soddisfacente  il  problema  dell'approvvigionamento  idrico  Sopra:  una  cascatella  artificiale  nel  Canavese,  in  provincia  di  Torino.  La  scarsità  idrica  costringe  sempre  più  l'uomo  a  imbrigliare  le  acque  dei  torrenti  alpini  per  produrre  energia  elettrica  e  per  regolarne  il  deflusso  durante  i  mesi  estivi  11  di  provocare  una  reazione,  di  far  sì  che  il  problema  venisse,  sia  pure  in  maniera  drammatica,  affrontato  ai  diversi  livelli.  La  Regione  lombarda,  come  ha  recentemente  affermato  il  prof.  Paolo  Berbenni,  consulente  dell'assessorato  all'ecologia,  si  è  fatta  promotrice  di  un  tentativo  di  armonizzazione  di  tutte  le  varie  iniziative  affinché  il  discorso  sull'acqua  e  in  particolare  sull'approvvigionamento  idrico,  venisse  incanalato  su  un  unico  binario.  La  situazione  è  tale  che  già  ora  nel  territorio  di  Milano  si  registra  un  deficit  di  6000  litri  di  acqua  al  secondo,  che  sono  veramente  troppi.  Tale  deficit  deve  essere  assolutamente  controbilanciato  o  dalla  diminuzione  dei  prelievi,  inducendo  le  industrie  a  servirsi  di  acque  superficiali,  riservando  la  falda  ai  bisogni  potabili,  oppure  «  ravvivando  »  in  qualche  modo  la  falda  stessa.  Manca  comunque,  ha  proseguito  il  prof.  Berbenni,  una  visione  globale  del  problema  idrico:  quello  della  pianificazione  idrica  è  il  problema  grosso  che  bisogna  affrontare  e  che  mai  è  stato  affrontato,  forse  perché  è  troppo  difficile:  per  affrontarlo  occorre  tutta  una  filosofia,  una  visione  corretta  del  «  bene»  acqua,  una  visione  corretta  del  «<  bene»>  territorio,  una  visione  corretta  dei  pericoli  che  appunto  in  questi  ultimi  tempi  si  sono  in  un  modo  così  impetuoso  evidenziati  nella  vita  quotidiana  di  tutti  noi.  I  tecnici  aggiungono  che  il  problema  maggiore  è  il  consumo  idrico  delle  industrie  che  tocca  punte  vertiginose.  Ed  è  acqua  che  si  perde12  Celebre  la  cascata  delle  Marmore  in  Umbria,  ma  funziona  »  soltanto  alla  domenica  per  i  turisti.  durante  la  settimana  la  preziosa  acqua  viene  raccolta  in  un  bacino  artificiale  a  monte  della  cascatadefinitivamente.  inquinata  chimicamente  viene  dispersa  lungo  i  fiumi  e  i  canali,  miglia  e  miglia  lontano  dalla  falda  freatica  che  sorregge  Milano.  Occorre  che  il  processo  di  sprofondamento  progressivo,  che  secondo  i  più  recenti  calcoli  sarà  nel  2000  di  18  centimetri,  prima  rallenti  e  poi  si  blocchi.  Il  primo  abbassamento  è  stato  registrato  nel  1952  e  da  allora  la  situazione  è  andata  progressivamente  peggiorando.  E  in  questo  quadro  non  si  deve  dimenticare  il  fenomeno  dell'urbanizzazione  che  ha  contribuito  non  poco  all'aggravamento  della  situazione.  «  Le  zone  impermeabili  ha  dichiarato  un  docente  di  idraulica  al  Politecnico  di  Milano  -  sono  sempre  più  ampie  e  costituiscono  un  diaframma  insormontabile  perché  l'acqua  torni  alla  falda  attraverso  il  terreno.  Buona  parte  di  colpa  ce  l'abbiamo  anche  noi.  Basti  pensare  che  una  legge  impone  che  i  cortili  delle  case  siano  asfaltati  riducendo  ulteriormente  gli  spazi  liberi.  E  questo  mentre  lo  spreco  dell'acqua  aumenta  >>>.  Oltre  alla  benzina  dovremo  dunque  razionare  anche  l'acqua?  No  perché  nonostante  quanto  abbiamo  detto  finora  la  quantità  di  acqua  sulla  terra  appare  sufficiente  a  soddisfare  le  nostre  necessità,  ma  ad  una  sola  condizione,  e  cioè  che  l'uomo  usi  pure  tutta  l'acqua  di  cui  ha  bisogno,  ma  la  restituisca  all'ambiente  naturale  come  nel  momento  in  cui  la  preleva.  Questo  è  il  punto  fondamentale  e  il  nocciolo  del  nostro  discorso,  perché  oltre  al  problema  dei  consumi  13  (non  si  può  certo  impedire  all'agricoltura  o  all'industria  di  usare  l'acqua)  e  degli  sperperi  esiste  anche  il  fatto,  ripetiamo  tutt'altro  che  secondario,  che  si  prelevano  quantità  sempre  crescenti  d'acqua  pulita,  spesso  se  ne  fa  un  uso  irrazionale  e  si  avvelena  l'intero  sistema  idrico,  rendendo  inutili  meccanismi  di  auto-depurazione.  Alla  luce  di  quanto  abbiamo  detto  finora,  appare  ormai  indilazionabile  varare  una  adeguata  politica  di  interventi  volti  a  ravvenare  le  falde,  a  riordinare  e  razionalizzare  le  utenze,  utilizzando  le  acque  sotterranee  solo  per  uso  potabile.  Per  i  consumi  pro  capite  dal  1968  al  1980  gli  studiosi  hanno  formulato  due  ipotesi:  la  prima,  <<  bassa  »>,  prevede  un  consumo  di  400  litri  d'acqua  al  giorno  a  persona  in  città  come  Roma,  Milano,  Torino.  trecento  litri,  sempre  giornalieri,  per  gli  abitanti  nei  capoluoghi  con  popolazione  superiore  a  250.000  unità.  250  litri  a  persona  per  i  capoluoghi  di  provincia.  150  per  i  comuni  ordinari.  L'ipotesi  «  alta  >>  prevede  l'aumento  di  queste  cifre  rispettivamente  a  550,  450,  300,  200  litri  giornalieri  pro  capite.  Sono  dati  che  devono  far  riflettere  (anche  perché  in  qualche  caso  questi  valori  stanno  per  essere  raggiunti),  dati  che  indicano  come  il  problema  è  diventato  urgente  e  dev'essere  affrontato  con  estrema  serietà.  Per  quel  che  concerne  le  industrie,  i  prelievi  complessivi  di  acqua  dolce,  sia  dal  sottosuolo,  sia  dai  bacini  superficiali,  è  stato  di  nove  miliardi  di  metri  cubi  nel  1970.  raggiun-14  gerà  la  cifra  di  13  miliardi  di  metri  cubi  nel  1980,  cioè  tra  appena  sei  anni.  L'acqua  realmente  consumata  dall'industria  risulta  essere  del  5  per  cento  rispetto  a  quella  prelevata.  dalle  fabbriche  cioè  viene  restituito  alla  natura  il  95  per  cento  del  liquido  usato.  Il  problema  però  è  che  nella  maggior  parte  dei  casi  quest'acqua  che  esce  dagli  impianti  risulta  inquinata.  Ora  la  tecnologia  consente  di  eliminare  questi  inconvenienti  in  almeno  due  modi:  la  applicazione  dei  sistemi  di  riciclo  e  gli  impianti  di  depurazione.  Cosa  significa?  Ogni  industria  usa  la  stessa  acqua  dopo  averla  prelevata  una  volta  per  tutte,  salvo  naturalmente  una  modesta  aggiunta  per  coprire  le  inevitabili  perdite.  Il  liquido  viene  depurato  e  raffreddato  a  circolo  chiuso  e  continuo.  In  questo  caso  anche  il  vantaggio  in  termini  ecologici  per  l'ambiente  circostante,  è  evidente.  Quando  invece  il  ciclo  continuo  non  è  possibile  o  conveniente  rispetto  alle  risorse  della  zona  in  cui  è  ubicata  la  fabbrica,  occorre  realizzare  impianti  di  depurazione  che  restituiscano  un'acqua  realmente  pulita.  Nel  giro  di  qualche  anno  però,  aumentando  la  popolazione,  il  fabbisogno  di  energia  e  in  definitiva  il  potenziale  industriale,  le  fabbriche  italiane,  come  sta  già  verificandosi  in  altre  nazioni,  saranno  costrette  ad  abbandonare  le  convenzionali  sorgenti  di  prelievo  ed  allora  dovranno  adottare  il  sistema  della  desalinizzazione.  Non  vogliamo  annoiare  il  lettore  Sopra:  l'impianto  di  pompaggio  di  acqua  da  pozzi  per  l'acquedotto  di  un  Comune  marchigiano  Nella  pagina  a  destra:  Torino,  circondata  dalle  Alpi,  per  far  fronte  ai  rapidi  e  forti  incrementi  di  consumo  d'acqua,  ha  dovuto  ricorrere  al  Po:  nella  foto,  una  veduta  parziale  del  grande  impianto  per  il  <<  trattamento  »  di  potabilizzazione  dell'acqua  del  fiumeD  che  pazientemente  ci  ha  seguito  fin  qui  nell'illustrare  particolari  tecnici,  intendiamo  solo  ricordare  che  l'acqua  di  mare  non  può  essere  impiegata  per  l'attività  industriale,  per  quella  agricola,  per  gli  usi  domestici  e  tanto  meno  per  bere  a  causa  del  contenuto  di  sali  disciolti.  Pertanto  sono  stati  realizzati  diversi  sistemi  che  permettono  di  eliminare  l'inconveniente  trasformando  il  liquido  salmastro  in  acqua  dolce.  Vi  sono  attualmente  centrali  di  desalinizzazione  che  impiegando  energia  nucleare  ottengono  contemporaneamente  tre  notevoli  risultati:  acqua  pura.  recupero  dalle  salamoie  di  prodotti  chimici  preziosi.  produzione  di  energia  elettrica.  Di  stabilimenti  di  desalinizzazione  in  Italia  ne  sono  in  funzione  già  a  Taranto,  Brindisi,  Vieste,  Pantelleria  con  una  produzione  globale  di  30.800  metri  cubi  giornalieri  di  acqua  dolce.  I  tecnici  asseriscono  che  i  risultati  sono  veramente  ottimi,  non  solo  ma  pensano  di  migliorarli  in  un  prossimo  futuro.  Le  previsioni  dunque  non  sono  del  tutto  catastrofiche,  dobbiamo  però  renderci  conto  che  anche  per  l'acqua,  il  più  prezioso  degli  elementi,  come  per  altri  beni  di  consumo  di  prima  necessità,  occorre  porre  un  freno  agli  sprechi.  Non  è  un  avvertimento  vano.  Ne  va  di  mezzo  la  nostra  stessa  sopravvivenza.  15