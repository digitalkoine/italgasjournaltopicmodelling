Titolo:  Venezia  senza  la  gondola? 
Sottotitolo:  Il  simbolo  della  città  lagunare  sembra  destinato  a  scomparire 
Testo:
ITALGAS  y16  Il  simbolo  della  città  lagunare  sembra  destinato  a  scomparire  VENEZIA  SENZA  LA  GONDOLA?  di  Orazio  CarrubbaChi  arriva  per  la  prima  volta  a  Venezia,  sbalordito  e  incantato  da  un  ambiente  fatto  d'acqua  e  di  palazzi,  galleggianti  come  per  sortilegio  in  giochi  di  luce  e  di  colore  incredibili,  la  prima  cosa  che  vede,  elegante  e  superba  della  sua  perfezione,  bella  al  punto  da  sembrare  irreale,  è  la  gondola.  Undici  metri  filanti  di  sogno,  che  scivolano  tra  i  canali  di  una  città,  che  è  la  personificazione  della  fantasia  più  pura.  Un  gioiello  di  ingegneria  fatto  di  280  sezioni  di  legno,  unite  insieme  per  legare  il  fasciame  di  uno  scafo,  del  peso  di  quasi  cinque  quintali,  con  la  prua  e  la  poppa  che  emergono  con  leggerezza  sull'acqua.  Un  guscio  <<  storto  >>  all'apparenza,  ma  non  per  difetto,  per  un'inclinazione  sul  fianco  destro  voluta  ad  arte.  Il  cosiddetto  «<  strapiombo  »>,  alto  12  centimetri,  che  consente  alla  gondola  di  attenuare  l'effetto  rotatorio  verso  sinistra,  determinato  dalla  spinta  di  un  solo  remo.  Un'immagine  nera  e  lucente.  un  disegno  puro,  essenziale.  Per  arrivare  a  completarla  ci  sono  voluti  dei  secoli.  Dal  lusso  e  dalla  magnificenza  di  una  società  opulenta,  quale  era  quella  veneziana  dei  secoli  d'oro,  si  è  arrivati  alla  semplicità  della  gondola  fine  Repubblica  Veneta,  rimasta  poi  inalterata  sino  ad  oggi.  Nei  secoli  di  massimo  splendore,  quando  le  galee  vene17  ziane  spadroneggiavano  in  tutto  il  Mediterraneo,  la  gondola  (sull'etimologia  della  parola,  realtà  e  leggenda  si  mescolano  ancora,  ma  la  versione  più  accreditata  presso  gli  studiosi  la  fa  derivare  da  Cymbula:  barchetta),  era  in  laguna  l'equivalente  dell'automobile  ai  nostri  giorni.  Un  mezzo  di  locomozione  indispensabile,  ma  anche  il  simbolo  di  uno  <<  status  >>  sociale  preciso.  Il  ricco  ercante  che  aveva  fatto  fortuna  con  qualche  carico  giunto  intatto  dalla  Turchia  o  da  Cipro,  non  si  limitava  a  volere  una  gondola  qualsiasi  per  i  suoi  spostamenti.  La  voleva  addobbata  di  ori  e  damaschi,  con  il  <<  Fero»  (una  scultura  ora  d'acciaio,  posta  a  prua,  simboleggiante  i  sestieri  della  città),  lucente,  i  tappeti  sul  fondo.  Anche  il  <<  Felze  »,  da  semplice  riparo  di  fortuna  dagli  scrosci  di  pioggia,  si  trasforma  in  un  abitacolo  con  porticina  sul  davanti,  finestrini  a  vetro  e  fregi  d'oro.  Uno  sfarzo,  un  gusto  dell'accessorio,  per  tradurla  in  termini  moderni,  che18  نایا  ۔  Sopra:  una  sfilata  di  «<  feri  »>,  la  scultura  d'acciaio  posta  a  prua  della  gondola,  simbolo  dei  sestieri  della  città  A  fianco:  fregio  ornamentale  di  una  gondola.  Un  tempo  sfarzose,  simbolo  di  prestigio  e  ricchezza,  le  gondole  erano  lussuosamente.  addobbate  con  velluti,  damaschi  e  fregi  dorati  Nella  pagina  a  destra:  in  queste  «  vie  d'acqua  >>  la  gondola  fu  per  secoli  l'unico  mezzo  di  trasporto.  la  sua  sopravvivenza  è  ora  insidiata  dai  motoscafi  che  fanno  servizio  di  taxiIII  19  doveva  spingere  il  governo  ad  intervenire  in  materia  e  frenare  i  lussi  eccessivi.  Così,  dai  colori  più  strani  di  questo  mondo  (ancora  oggi  si  possono  vedere  i  «  gondolini  >>  colorati  durante  la  regata  storica),  si  passa  al  nero.  Un  colore  inteso  come  espressione  di  semplicità  e  non  lutto,  come  invece  era  considerato  a  Venezia  il  rosso.  Una  disposizione  del  1633,  stabilisce  ad  esempio  che  per  il  «  Felze  >>  non  si  possa  usar  che  la  semplice  <<  rassa  »>,  quel  ruvido  panno  di  lana  tendente  al  nero  che  usavano  i  poveri  per  confezionare  i  mantelli.  Le  gondole,  sfarzosamente  addobbate  di  seta  preziosa  e  finemente  decorate  ad  arabeschi,  resteranno  per  le  grandi  feste  del  nostro  secolo:  una  pallida  e  scolorita  ripetizione  di  queste  feste  che  la  Repubblica  si  sforzava  di  rendere  grandiose  per  impressionare  gli  ospiti,  assolvendo  così  ad  una  necessità  di  ordine  politico  (il  forestiero  riportava  di  Venezia  una  immagine  di  lusso  e  di  potenza),  e  anticipando  una  politica  turistica  estremamente  efficace.  Ma  quante  erano?  Uno  storico  del  400,  Francesco  Sansovino,  parla  di  10.000  gondole  a  Venezia,  un  numero  pari,  a  dar  retta  ai  cronisti  del  tempo,  a  quello  delle  cortigiane,  a  testimoniare  della  straordinaria  ricchezza  di  Venezia.  Un  censimento  più  attendibile  del  1760  le  riduce  a  meno  di  1500.  Oggi,  1974,  a  Venezia  il  loro  numero  è  paurosamente  calato:  esistono  soltanto  quattrocento  gondole.20  Qualcuno  dice  che  fra  poco  sarà  quasi  impossibile  costruirle.  Se  fino  a  qualche  anno  fa  una  gondola  completa  di  tutto  (remi,  forcole,  ferro,  ecc.),  costava  un  milione  e  mezzo,  oggi  nessuno  si  azzarda  a  <<  fare  il  prezzo  »  e  peggio  ancora  pochissimi  le  sanno  ancora  COstruire.  Nel  centro  storico,  di  «  squeri  »  (i  cantieri)  veri  e  propri,  in  tutto  simili  a  come  dovevano  essere  in  passato,  ne  è  rimasto  soltanto  uno:  lo  squero  di  San  Trovaso,  fin  troppo  rappresentato  dai  pittori  in  questi  ultimi  cento  anni.  Vi  sono  è  vero,  altri  cantieri  in  città,  anche  nello  stesso  centro  storico,  o  nell'isola  della  Giudecca,  ma  si  tratta  di  una  cosa  ben  diversa.  Il  fascino  dello  squero  è  tramontato.  Sui  giovani  non  fa  più  presa  ed  è  come  se  fosse  morto  lo  scampolo  più  autentico  di  vita  veneziana.  Rimangono  i  fedelissimi,  i  vecchi  innamorati  e  gelosi  di  un  rito  che  presto  si  esaurirà  con  loro.  Dopo  verranno  gli  imitatori  e  sarà  tutta  un'altra  cosa.  Sessant'anni  suonati,  un  fisico  possente,  veneziano  purosangue,  maniaco  della  conservazione  della  laguna  (ha  compiuto  degli  studi  e  progettato  uno  scafo  anti-moto  ondoso),  Giovanni  Giupponi  è  uno  di  questi.  Timido,  restio  ad  abbandonare  la  Giudecca  dove  vive  e  lavora,  ha  costruito  le  gondole  più  belle  degli  ultimi  anni.  L'anno  scorso,  durante  una  cerimonia  che  ha  fatto  accorrere  anche  la  televisione,  ha  varato  il  suo  capolavoro:  un  sogno  lungo  24  metri,  la  «  Disdotona  >>.  È  la  gondola  più  lunga  di  tutte,  Sopra:  un  parcheggio  di  gondole  e  taxi  sul  Canal  Grande  A  fianco:  turisti  in  gondola.  il  turismo  è  ormai  praticamente  l'unica  ragione  di  vita  della  gondola  e  l'unica  fonte  di  guadagno  per  i  gondolieriaa  Attttt  anttes  &  Clare  ThRGERS  Il  romantico  tramonto  sul  Canal  Grande  e  (a  fianco)  la  regata  storica  mentre  passa  sotto  il  ponte  di  Rialto  21  quella  che  con  i  suoi  18  rematori  apre  per  tradizione  il  corteo  della  regata  storica.  Un  gioiello  di  equilibrio  che  gli  ha  richiesto  più  di  un  anno  di  lavoro.  Il  tempo,  ecco.  Quanto  ne  occorre  per  costruire  una  gondola?  Non  esiste  risposta.  Il  maestro  d'ascia  risponde  un  mese,  due,  quattro,  anche  di  più,  secondo  l'estro.  Qualcosa  di  non  riducibile  in  termini  adatti  alla  programmazione  che  mal  si  addice  al  nostro  progresso,  alla  fretta  di  produrre.  Per  questo,  nessuno  oltre  a  Giupponi  e  a  Tramontin  (un  altro  patito),  ci  perde  più  tempo  e  fatica.  Più  redditizio  dedicarsi  alle  riparazioni,  visto  che  il  lavoro  non  manca.  Continuamente  sballottate  dalle  onde  dei  mezzi  a  motore,  soffocate  dalla  presenza  dei  motoscafi  di  linea,  le  gondole  invecchiano  sempre  più  precocemente.  Dopo  dieci  anni,  sono  già  da  museo.  anche  una  revisione  totale  servirà  poco.  La  fretta  ha  colpa  anche  di  questo.  Per  andare  più  veloci  si  passa  sopra  a  tutto.  Si  riduce  di  due  terzi  la  vita  media  di  una  gondola  (una  volta  duravano  30  anni)  e  si  minano  subdolamente  le  stesse  basi  della  città.  I  palazzi  si  inclinano,  come  spaventati.  Finirà  il  sogno  che  ha  dato  vita  a  Venezia?  Forse  no,  ma  l'orgoglio  del  gondoliere  è  già  finito.  Un  patrimonio  di  tradizioni  unico,  scompare  per  mancanza  di  eredi.  Il  remo  dei  <<  veci  »  sono  in  pochi  a  raccoglierlo  ancora.  Troppo  sacrificio  e  troppa  fatica.  I  giovani  gondolieri  oggi  voltano  le  spalle  ad  un  mestiere,  ricco,  secondo  loro,  solo22  di  difficoltà.  «Gondoliere?  Piuttosto  faccio  il  motoscafista  abusivo».  La  giornata  al  <<  traghetto  >>  o  allo  <<  stazio  »  (il  posteggio  delle  gondole,  per  usare  un  termine  comprensibile  ai  non  veneziani),  in  Canal  Grande  è  sempre  meno  remunerativa.  Del  resto,  basta  guardarsi  intorno.  Nel  giro  di  vent'anni  o  poco  più,  da  quindici  che  erano,  i  traghetti  (le  <<  parade»>  in  veneziano),  sono  rimasti  in  sei:  San  Marcuola,  San  Felice,  Santa  Sofia,  San  Tomà,  Ca'  Rezzonico,  Santa  Maria  del  Giglio.  Negli  ultimi  due  anni  non  si  traghetta  più  alla  Dogana,  San  Beneto  e  alla  Stazione.  È  un  altro  dei  tanti  piccoli  segni  della  città  che  cambia  e  perde  i  suoi  connotati  più  autentici.  Le  cause  sono  tante.  Prima  di  tutte  l'esodo  in  terraferma.  di  migliaia  di  giovani.  Il  traghetto  è  fatto  per  i  veneziani.  Chi  attraversa  il  Canal  Grande  tenendosi  in  equilibrio  in  piedi  sulla  gondola,  non  può  non  essere  veneziano.  Ma  un'altra  causa  importante  della  «  stanchezza»  dei  traghetti  è  l'età  media  della  popolazione  che  si  alza  sempre  di  più.  Si  invecchia  di  più  e  ci  si  muove  di  meno.  Accade  così  dappertutto,  con  la  differenza  che  a  Venezia  <<  bisogna  »  camminare,  non  esistono  alternative.  Quanto  rende  un  traghetto  al  gondoliere?  Dalle  35  alle  40  mila  lire  al  mese.  Il  prezzo  della  <<  parada  >>  è  modesto:  ancora  oggi  si  pagano  quaranta  lire  di  giorno  e  cinquanta  di  notte.  Ma  bisogna  tener  conto  della  rotazione  con  gli  altri  gondoAnche  per  i  veneziani,  che  per  i  loro  spostamenti  adoprano  normalmente  i  vaporetti  di  linea  o  i  taxi  (motoscafi  a  motore),  la  gondola  rappresenta  ancora  il  simbolo  della  poesia  e  del  sentimento  e  vi  ricorrono  gli  innamorati  per  le  serenate  sul  Canal  Grande  o  gli  sposi  (come  questi,  nella  foto)  per  il  matrimoniolieri.  È  una  <<  paga  >>  troppo  modesta.  Così  il  traghetto  ha  finito  per  trasformarsi  in  un  lavoro  «<  che  tocca  fare  »,  mentre  è  il  servizio  turistico  quello  che  rende.  Poco  importa  poi  che  il  turismo  sia  legato  alla  stagionalità  e  che  per  garantire  un  guadagno  recente,  i  prezzi  in  <<  stagione»>  siano  piuttosto  sostenuti.  che  i  vecchi  (non  è  detto  di  età)  del  mestiere  arrivino  a  concepire  percorsi  misteriori,  ma  assolutamente  brevi,  per  non  «  sudare»>  più  che  tanto.  Di  certo  è  che  le  nuove  leve  diminuiscono.  Chi  ha  qualcosa  da  parte  e  magari  è  stufo  di  farsi  venire  i  calli  alle  mani,  si  compera  un  motoscafo  e  fa  il  tassista  guadagnando  tre,  cinque  volte  quello  che  guadagnava  prima.  Eppure  se  si  chiedesse  al  turista  quanto  ha  pagato  per  togliersi  il  desiderio  (arrivano  anche  dall'Australia)  di  un  giro  in  gondola,  la  risposta  potrebbe  trarre  in  inganno.  Le  tariffe  dei  gondolieri  sono  quelle  aggiornate  più  di  recente:  il  6  febbraio  1972.  Dalla  stazione  ferroviaria  di  Santa  Lucia  al  Ponte  della  Paglia,  a  San  Marco,  cinque  persone  con  otto  valigie  pagano  quattromila  lire,  esattamente  quanto  costa  il  noleggio  di  un  motoscafo.  È  cara  la  gondola  o  il  motoscafo?  A  differenza  delle  tariffe  dei  portabagagli  e  dei  motoscafisti,  quelle  dei  gondolieri  comprendono  poche  voci  essenziali  e  lasciano  molto  spazio  alla  libera  contrattazione.  Il  male  sottile  che  distrugge  Venezia,  non  ha  statistiche  di  paragone  o  punti  di  riferimento.  Una  rileva23  zione  fatta  il  31  agosto  del  1970  (ma  da  allora  le  cose  sono  notevolmente  peggiorate),  in  pieno  Canal  Grande,  ha  dato  questi  valori  nell'arco  delle  dodici  ore:  il  passaggio  di  1398  imbarcazioni  a  motore  e  1841  a  remi.  Anziché  essere  sfruttata  in  tutti  i  suoi  angoli  più  segreti,  di  una  bellezza  crepuscolare,  il  flusso  della  navigazione  la  percorre  sulle  due  vene  giugulari  di  Piazzale  Roma,  San  Tomà,  San  Marco,  oppure  Piazzale  Roma,  Rialto,  San  Marco.  Il  resto  di  Venezia  e  le  isole  vivono  al  margine.  Il  turismo  ha  leggi  impietose,  percorre  vie  obbligate,  come  ormai  i  percorsi  delle  gondole.  Si  tende  all'essenziale,  ma  Venezia  non  è  l'essenziale.  È  un  miracolo  irripetibile  delle  nostre  capacità  inventive  che  va  rispettato,  ammirato  con  cura.  Il  fascino  di  una  «serenata»>  in  gondola,  scorrendo  sull'onda  del  Canal  Grande  è  qualcosa  di  fiabesco,  certo.  Ma  quanti  arrivano  ancora  in  gondola  a  Torcello,  chi  chiede  di  andare  a  Burano?  Il  tempo  le  ha  fatte  diventare  distanze  lunari.  Perché?  È  una  conclusione  amara,  ma  non  assoluta.  La  gondola  è  Venezia  e  se  scompare  la  gondola  Venezia  non  sarebbe  più  la  stessa.  Non  serve  la  retorica  degli  enti  per  una  conservazione  più  o  meno  futura.  C'è  una  sola  speranza:  che  i  gondolieri  vengano  presi  sotto  l'ala  del  gonfalone  di  San  Marco  a  tutti  gli  effetti.  Municipalizzati  punto  e  basta.  Si  perderà  in  poesia,  è  vero,  ma  qualcosa  occorre  perdere  se  non  si  vuole  sparire  del  tutto.  È  anche  questo  un  atto  di  fede.