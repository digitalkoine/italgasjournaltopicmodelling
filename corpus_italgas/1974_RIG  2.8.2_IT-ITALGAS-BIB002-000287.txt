Titolo:  Il  Cadore:  la  valle  degli  occhiali 
Sottotitolo:  Dove  prima  unica  risorsa  era  l'emigrazione  ora  una  fiorente  industria  esporta  occhiali  in  tutto  il  mondo 
Testo:
ITALGAS  yIL  CADORE:  LA  VALLE  DEGLI  OCCHIALIDove  prima  unica  risorsa  era  l'emigrazione  ora  una  fiorente  industria  esporta  occhiali  in  tutto  il  mondo  SO  Funghi,  ciclamini  e  occhiali:  questo,  oggi,  il  Cadore.  Da  S.  Pietro  in  Comelico  fino  a  San  Vito,  per  un  raggio  di  circa  60  kilometri,  il  caratteristico  paesaggio  di  questa  vallata  appare  profondamente  mutato  a  chi  lo  ricorda  com'era  venti  o  trent'anni  fa.  Allora  questa  zona,  destinata  a  vivere  il  suo  momento  felice  solo  durante  i  mesi  di  villeggiatura,  si  presentava  poverissima,  splendida  nella  cornice  di  boschi  e  di  cime  svettanti,  aperta  a  scorci  suggestivi  nelle  piccole  piazze  di  paese,  dominate  dalla  grande  fontana  circolare  intorno  alla  quale  si  svolgeva  la  vita  di  una  giornata.  Qui  le  donne  arrivavano  con  i  secchi  per  l'acqua,  poco  lontano  gli  uomini  portavano  le  <<  bestie  »  a  bere  e  si  fermavano  a  fare  le  quattro  chiacchiere  prima  di  cena.  I  discorsi  riguardavano  quasi  sempre  un  parente  o  un  amico  lontano,  emigrato  in  Germania,  in  Svizzedi  Luciana  Boccardi  ra,  in  Francia,  sulle  tracce  di  una  necessità  divenuta  quasi  tradizione.  In  Cadore,  a  parte  poche  industrie  del  legno,  importanti  come  impiego  di  capitali  ma  di  scarsa  esigenza  occupazionale,  la  fonte  di  lavoro  per  uomini  era  l'emigrazione.  Le  donne  restavano  a  curare  la  casa,  la  stalla,  commerciavano  in  prodotti  caseari,  tiravano  avanti  13  Lozzo  di  Cadore  con  difficoltà  per  tutto  l'inverno  in  attesa  della  bella  stagione  che  animava  con  l'arrivo  di  turisti  l'economia  del  paese.  «Per  noi  mi  racconta  un  anziano  magazziniere  incontrato  in  una  occhialeria  la  miseria  era  un  dato  di  fatto  al  quale  non  cercavamo  nemmeno  più  di  ribellarci.  Ci  sembrava  che  la  nostra  terra  più  di  così  non  potesse  dare.  Coltivata,  nei  campi  e  nei  boschi,  offriva  legname  mal  pagato  e  poca  erba  per  la  stalla.  Il  turismo  era  la  sola  via  di  salvezza  ma  non  poteva  certo  bastare  per  le  esigenze  di  una  famiglia.  E  così,  appena  cominciava  l'estate,  anch'io  come  gli  altri,  partivo  per  la  Germania  a  fare  il  gelataio.  Noi  del  Cadore,  siamo  conosciuti  in  tutto  il  mondo  per  la  specialità  dei  gelati.  E  ho  passato  trent'anni  lontano  da  casa  finché...  >>  Più  di  cento  fabbriche  destinate  alla  produzione  di  occhiali,  astucci  e  affini,  sorgono  ora  in  questa  valle14  Auronzo  con  il  suo  lago,  un  caratteristico  paesaggio  del  Cadore:  turismo,  occhiali  e  lavorazione  del  legno  sono  le  principali  risorse  economiche  di  queste  bellissime  vallate.  pittoresca  con  un  assorbimento  che  ufficialmente  viene  dichiarato  in  duemila  unità  lavorative,  mentre  ufficiosamente,  si  parlava  di  quasi  cinquemila  tra  operai,  trasportatori,  addetti,  lavoranti  a  domicilio,  rappresentanti.  Cadore  oggi  significa  produzione  di  occhiali,  e  questo  si  traduce  per  l'intera  zona  in  un  indirizzo  monoindustriale  sia  che  si  tratti  di  fabbriche  di  lenti,  di  montature  in  celluloide,  in  metallo,  di  astucci  per  occhiali,  di  macchine  per  le  occhialerie  stesse.  Cosa  accadrebbe  nella  valle  del  Boite,  del  Piave,  dell'Ansiei,  del  Pàdola,  se  la  flessione  che  si  è  fatta  sentire  in  diversi  rami  della  nostra  economia  dovesse  colpire  il  settore  degli  occhiali  con  diminuzione  delle  esportazioni  e  conseguente  diminuzione  di  occupazione  nelle  fabbriche?  Per  Vincenzo  De  Silvestro,  che  rappresenta  la  SIPAO  (Sezione  Italiana  Produttori  Articoli  Occhialeria)  nel  commercio  si  tratta  di  saper  valutare  le  cose  nel  momento  giusto  con  la  soluzione  giusta.  Inutile  quindi  orientarsi  su  articoli  di  difficile  collocazione:  meglio  realizzare  un  prodotto  che  sappia  collocarsi  immediatamente  nel  mercato  estero.  Questi  obbiettivi  si  possono  raggiungere  solo  con  la  consulenza  di  chi  avvicina  costantemente  la  clientela,  tastando  il  polso  delle  richieste  o  delle  esigenze,  le  lagnanze,  i  dubbi.  Vincenzo  De  Silvestro  è  nel  suo  ufficio,  al  secondo  piano  di  una  fabbrica  di  astucci.  Sul  tavolo  di  legno  massiccio,  scuro,  sono  esposti15  alcuni  campioni  divisi  per  destinazione.  Astucci  elegantissimi,  in  pelle,  in  coccodrillo,  in  camoscio,  di  minore  commerciabilità  perché  troppo  costosi,  lasciano  il  posto  a  soluzioni  altrettanto  eleganti  ma  più  semplici.  Il  coccodrillo  si  preferisce  ottenerlo  con  il  vitello  pressato  a  imitazione  del  prezioso  animale,  il  camoscio  è  un  tessuto  in  fibra  lavorato  in  modo  da  presentarsi  con  aspetto  vellutato,  la  pelle  molto  spesso  è  plastica  morbidissima  o,  meglio,  tessuto  plasticato,  in  colori  accesi,  attualissimi,  con  variopinte  soluzioni  <<  patch-work  >>,  accostamenti  bicolori,  con  chiusure  in  metallo  o  con  applicazioni  divertenti.  C'è  l'astuccio  con  le  iniziali,  quello  con  un  numero  applicato  in  plastica  lucida  di  colore  contrastante,  quello  infine  che  porta  una  scritta  (<<  non  t'arrabbiare  »>  -  <<  domani  è  un  altro  giorno  >>).  I  colori  più  vivaci,  più  insoliti  -  mi  spiega  De  Silvestro  -  sono  richiesti  dal  mercato  canadese.  l'Australia  e  la  Nuova  Zelanda,  dove  gli  uomini  usano  andare  senza  giacca  con  camicie  dal  grande  taschino,  chiedono  preferibilmente  astucci  sobri  ma  con  una  clips  che  consenta  di  appenderli  come  si  farebbe  con  la  penna  stilografica.  una  decorazione  o  un  disegno  applicato  sono  graditi.  Per  il  Centro  Europa  invece  va  sempre  l'articolo  <<  classico»  abbastanza  sobrio,  con  caratteristiche  diverse  per  la  moda  maschile  o  per  quella  femminile.  Ciò  che  conta,  per  l'astuccio,  è  la  fodera,  destinata  a  proteggere  le  lenti:  «  meglio  un  astuccio  oggi  che16  un  occhiale  rotto  domani...  »,  è  lo  slogan  della  ditta.  Nell'industria  delle  astuccerie  gli  operai  sono  per  gran  parte  donne,  mentre  negli  altri  settori  l'occupazione  femminile  un  tempo  maggioritaria,  occupa  oggi  solo  il  50%.  Le  ragioni  sono  da  cercare  proprio  nello  sviluppo  eccezionale  che  queste  industrie  hanno  avuto  in  un  trentennio  circa,  uno  sviluppo  che  ha  imposto  non  solo  dei  limiti  all'emigrazione  dei  giovani,  ma  che  ha  consentito  anche  a  molti  emigrati  di  tornare  in  Cadore.  Al  nostro  interrogativo  circa  la  pericolosità  di  una  caratteristica  monoindustriale  per  tutto  il  Cadore,  risponde  con  realismo  Mario  Da  Rin,  forte  di  un  bagaglio  di  esperienza  raccolta  -  come  dice  lui  in  quasi  mezzo  secolo  di  occhiali.  Se  gli  occhiali  vanno  in  crisi  non  va  in  crisi  l'economia  di  un  settore,  di  una  fabbrica,  ma  entra  in  crisi  una  fascia  che  da  San  Vito  si  snoda  in  tutta  l'ampiezza  delle  valli.  Qui  in  una  famiglia  che  riesce  a  godere  po'  di  benessere  non  c'è  solo  il  padre  che  lavora  in  occhiali,  ma  anche  la  madre  (magari  con  orari  ridotti),  la  figlia,  il  figlio,  chi  in  astuccerie,  chi  in  fabbriche  di  lenti,  chi  per  i  macchinari.  Se  vanno  in  crisi  gli  occhiali  qui  si  sfascia  tutto.  Per  ora  la  crisi  non  si  avverte,  anche  se  molti  mercanti  si  sono  mostrati  meno  aperti  alla  contrattazione  con  l'Italia.  I  motivi  sono  da  cercare  nella  rapidità  di  riproduzione,  a  costi  di  assoluta  concorrenza,  da  parte  di  produttori  giapponesi,  o,  meglio,  con  fabbriche  in  Giappone,  dove  la  mano  d'opera  ha  prezzi  decisamente  inferiori  e  l'incidenza  di  oneri  fiscali  è  meno  pesante.  È  chiaro  che  un  occhiale  di  facile  copiabilità  venga  bruciato  in  poco  tempo  da  questa  concorrenza  con  la  quale  non  possiamo  neanche  lontanamente  competere.  L'unica  soluzione  -  mi  prospetta  un  grosso  dirigente  d'azienda  del  settore,  Francesco  Da  Cortà  della  Metalflex  è  nella  fantasia,  nell'estro  nella  perfetta  esecuzione  di  un  modello.  Tutto  questo  è  difficilmente  copiabile  da  parte  di  chi  si  avvicina  a  questa  attività  senza  l'esperienza  che  caratterizza  la  nostra  produzione.  Un  indirizzo  non  più  medio-basso,  dunque,  basato  sulla  quantità,  ma  una  risposta  al  mercato  medio-fine,  superiore  qualitativamente  ma  certamente  meno  incisiva  in  fatto  di  quantità.  Il  volume  d'affari,  con  una  produzione  più  raffinata,  non  verrebbe  a  diminuire,  ma  è  certo  che  questo  indirizzo  verrebbe  a  ripercuotersi  fatalmente  sul  livello  di  occupazione,  poiché  è  immaginabile  che  se  cento  operai  producono  duemila  paia  di  occhiali  al  giorno,  per  accontentare  un  mercato  di  lusso  basterebbero  cinquecento  paia  di  occhiali  con  la  diminuzione  di  mano  d'opera  che  si  può  prevedere.  E  questo  è  un  discorso  che  si  aggancia  alla  crisi  della  maglieria  e  delle  calzature  che  ha  subito  lo  stesso  processo  d'involuzione.  Il  momento  quindi  è  difficile,  ed  è  augurabile  che  i  grandi  mercati  europei,  più  sensibili  a  una  produzione  accurata,  possano  rispondere  in  modo  favorevole.  Fantasia  e  perfetta  esecuzione  di  una  vasta  gamma  di  occhiali,  oltrecché  l'indiscussa  qualità,  sono  riuscite  finora  a  contrastare  la  spietata  concorrenza  giapponese  che  copia  rapidamente  i  modelli  cadorini  e  produce  in  grande  serie  a  costi  minori.17  L'unico  mercato  difficile  è  sempre  quello  italiano.  È  opinione  di  molti  produttori  che  gli  italiani  siano  vittime  di  un  complesso  d'inferiorità  che  li  rende  troppo  sensibili  alle  firme,  al  prestigio  fittizio,  al  paraître.  Sappiamo  bene  tutti  che  il  successo  di  una  firma  non  è  sempre  proporzionale  al  valore  del  prodotto:  una  firma  diventa  famosa  perché  i  suoi  articoli  sono  belli,  ma  più  spesso  perché  sa  imporsi  sul  mercato  con  una  pubblicità  intelligente,  costosissima,  con  una  serie  di  pubbliche  relazioni  ben  congegnate.  Tutto  questo  ha  un  costo  che  fatalmente  si  aggiunge  a  quello  del  prodotto  tout-court.  Accade  quindi  che  un  occhiale  fabbricato  in  Cadore  venga  guardato  con  diffidenza  dal  pubblico  italiano  che  lo  accetta  a  braccia  aperte  se  viene  presentato,  a  prezzo  quintuplicato,  in  una  vetrina,  con  impressa  la  firma  di  uno  stilista  famoso  o  di  un  atelier  che  in  quel  momento  goda  di  fama  eccezionale.  Noi  stessi  mi  dichiara  un  produttore  di  occhiali,  rifiutandosi  di  fare  nomi  abbiamo  venduto  i  nostri  occhiali  a  una  famosa  casa  francese  che  a  sua  volta  li  ha  collocati  sul  mercato  italiano  a  prezzi  incredibili.  L'occhialeria  in  Cadore  è  presente  come  fatto  quotidiano:  insegne  che  si  leggono  sullo  sfondo  delle  splendide  montagne,  di  boschi  verdissimi,  ci  confermano  che  stiamo  <<  costeggiando  »  le  Dolomiti.  Molte  vecchie  case  sono  rimaste,  alcune  autentici  monumenti  nazionali,  ma  l'aspetto  è  meno  paesano,  il  tenore  di  vita  che  denunciano  agli  occhi18  del  visitatore  di  passaggio  è  quello  di  una  cittadina  industriosa.  Le  occhialerie,  infatti,  -  ci  dichiara  il  Presidente  dell'Azienda  Autonoma  di  Soggiorno,  hanno  portato  indirettamente  un  grande  sviluppo  turistico.  Un  tempo  le  nostre  case  erano  povere,  senza  comodità,  scarsamente  dotate  o  addirittura  prive  di  servizi.  Oggi,  lavorando  nelle  fabbriche,  le  famiglie  cadorine  hanno  trovato  non  dico  l'agiatezza  ma  la  possibilità  comunque  di  provvedere  all'abbellimento  della  casa.  Il  turismo  in  Cadore  si  orienta  sempre  meno  sull'ospitalità  alberghiera  e  preferisce  quella  in  appartamento  d'affitto  per  la  stagione,  che  consente  una  villeggiatura  più  familiare  e  meno  costosa.  Oggi,  qui,  siamo  in  grado  di  offrire,  come  soggiorno  estivo  e  invernale,  sistemazioni  eccellenti  e  invidiabili.  Verso  il  tramonto,  all'ora  di  chiusura  delle  fabbriche,  i  paesi,  le  strade,  per  un  momento  si  animano  di  frenesia:  gruppi  di  donne,  di  uomini,  biciclette  frettolose,  saluti  che  si  incrociano  dal  marciapiede  a  monte  al  marciapiede  a  valle.  Sono  gli  stessi  uomini,  le  stesse  donne  che  trent'anni  fa  il  fotografo  sceglieva  come  particolari  caratteristiche  per  le  cartoline:  montanari  curvi  sotto  la  gerla  piena  di  legna.  Legna  in  questi  boschi  ce  n'è  ancora  molta  ma  sono  lontani  i  tempi  in  cui  i  boscaioli  del  Cadore  trasportavano  i  tronchi  al  fiume  per  affidarli  agli  zatterieri  che  li  traghettavano  a  valle.  Dal  giorno  in  cui  un  cadorino,  Angelo  Frescura,  decise  di  avviare  la  prima  fabbrica  di  occhiali,  nel  1877,  in  un  capannone  sul  rio  Molinà,  all'ombra  della  antica  chiesetta  della  Madonna  di  Caravaggio,  tanta  acqua  è  passata  sul  Piave,  sul  Boite,  sul  Molinà,  e  da  quella  prima  fabbrica  di  occhiali  con  firme  prestigiose  come  Lozza,  Safilo,  Bonazzola,  Toffoli,  Giacobbi,  Fiori,  Trenti,  Lampo,  Metalflex  (e  potremmo  continuare  il  nostro  elenco  con  i  centodieci  nomi  di  industrie  che  lavorano  in  questo  settore),  siamo  giunti  oggi  a  una  produzione  verticale  di  occhialeria  che  manca  solo  di  due  perni.  Tutto  si  fabbrica  per  gli  occhiali  in  Cadore  meno  le  lenti  cosiddette  «  da  sole  »,  in  vetro,  e  la  celluloide  per  montature.  Un'industria  <<  pulita  »>,  silenziosa,  priva  di  tossicità  (sono  state  modificate  anche  quelle  sequenze  di  pulitura  delle  lenti  che  potevano  dar  luogo  a  disagi,  soprattutto  in  chi  lavorava  a  cottimo,  costretto  dalla  rapidità  a  scivolare  con  le  dita  sotto  la  ruota  smerigliata)  ha  trovato  nel  civilissimo  Cadore,  dove  ancora  vigono  le  famose  <<  regole  »  della  Magnifica  Comunità,  il  suo  ambiente  ideale.  Una  giornata  di  pieno  autunno  è  vivace  e  animata  come  un  giorno  d'estate  popolato  di  turisti.  È  diversa  invece  la  sera.  Stradine  deserte,  sbarrate  imposte  e  porte  per  il  primo  freddo,  la  montagna  torna  a  impadronirsi  della  valle,  e  il  sussurro  dell'acqua,  immutato,  sembra  riportarci  le  famose  leggende  che  anche  oggi  trovano  spazio  nella  letteratura  quotidiana  dei  cadorini.  E  neanche  a  farlo  apposta  gli  occhiali  c'entrano,  anche  qui,  in  questa  letteratura  popolare  genuina,  intaccata  dalla  spregiudicatezza  dei  nostri  giorni.  A  raccontarlo  per  primo  sembra  sia  stato  un  poeta  locale:  è  stato  lui  a  scoprire  che  le  Anguane,  le  orribili  abitanti  delle  grotte  del  Piave  che  calavano  di  notte  per  spaventare  donne  e  bambini,  potevano  circolare  impunemente  anche  al  buio  solo  perché  portavano  sugli  occhi  una  speciale  pietra  trasparente  (che  non  era  ovviamente  lo  smeraldo  di  Nerone!).  Per  cacciare  le  Anguane  le  donne  del  Cadore  decisero  di  annientarle  con  l'astuzia.  Prepararono  in  un  bosco,  sul  costone  del  Boite,  una  pentola  gigantesca  dove  misero  a  cuocere  funghi  e  zucca.  Attirate  dal  profumo  di  questo  piatto  saporito  le  Anguane  si  avvicinarono  ma  il  vapore  appannò  quelle  lenti  misteriose  e  le  Anguane,  mezze  donne  e  mezze  capre,  dovettero  toglierle  per  ripulirle.  Fu  in  quel  momento  che  le  cadorine,  affiancate  dai  mariti,  robusti  boscaioli,  ebbero  ragione  di  questo  esercito  del  male.  Per  terra,  disseminati  in  tutto  il  bosco,  restarono  quegli  occhiali  che  oggi  il  Cadore  ha  saputo  trasformare  in  un'industria  tanto  fiorente.  Non  contenti  di  aver  messo  gli  occhiali  a  tutto  il  mondo,  i  cadorini  hanno  voluto  metterli  anche  
lla  leggenda!  888