Titolo:  Nuovi  impegni  Italgas 
Sottotitolo:  Este    Saluzzo      Monselice 
Testo:
ITALGAS  1975-765052  NUOVI  IMPEGNI  ITALGAS  ESTE  Città  della  provincia  di  Padova,  ubicata  nella  fiorente  zona  al  limite  meridionale  dei  Colle  Euganei,  denom.inata  anticamente  Ateste,  con  sicuro  riferimento  al  nome  latino  dell'Adige,  che  la  lambiva  prima  della  terribile  e  celebre  rotta  della  Cucca  del  589  d.  C.,  quando  il  corso  del  fiume  deviò  definitivamente  per  Porto  e  Legnago.  Agglomerato  urbano  delle  antiche  popolazioni  venete,  decadde  con  le  prime  invasioni  barbariche  e  risorse  grazie  ad  Ottone  I  re  di  Germania,  che  la  costitui  feudo  di  una  famiglia  di  origine  longobarda  destinata  a  divenire  importante  e  che  dal  luogo.  si  chiamò  d'Este.  Quando,  dopo  decenni  di  affermazioni  e  di  lotte  gli  Estensi  si  trasferirono  a  Ferrara.  Este  fu  compresa  nel  dominio  della  repubblica  padovana  e  passò  ancora  ai  Carraresi  e  a  Venezia,  sotto  la  cui  repubblica  visse  in  pace  e  prosperità.  Este,  che  in  questi  anni  ha  registrato  un  rapido  e  vivace  sviluppo  industriale  e  commerciale,  è  impreziosita  dal  castello  con  le  sue  imponenti  mura,  dalle  Ville  Contarini,  Rezzonico,  Morosini  e  Cornaro,  nonché  dal  Palazzo  Mocenigo  che  ospita  il  Museo  Atesino  di  arte  preromana  e  romana.  SALUZZO  Distesa  sulle  prime  pendici  delle  Prealpi  e  ai  piedi  dello  sperone  micascistico  formato  dalle  alluvioni  quaternarie  questo  grosso  ed  importante  centro  del  Piemonte  in  provincia  di  Cuneo  gode  di  una  posizione  da  cui  domina  la  pianura  verso  Torino  e  la  catena  del  Monviso.  Ricco  di  storia  dai  tempi  più  remoti,  retto  a  Marchesato  da  diverse  casate  per  quasi  cinquecento  anni  dal  1091  al  1548,  ha  vissuto  il  suo  periodo  politico  più  intenso  durante  gran  parte  di  tale  epoca  e  per  merito  delle  successive  complesse  vicende  dei  rapporti  e  contrasti  tra  la  Francia  ed  i  Savoia,  via  via  alternatisi  nel  dominio  dell'importante  Marca,  fino  alla  definitiva  affermazione,  attraverso  alternative  di  guerre,  alleanze  e  trattati  fra  i  grandi  Stati,  tra  il  1500  ed  il  1700,  della  futura  casa  regnante  piemontese  ed  italiana.  Ha  dato  i  natali  al  patriota  e  scrittore  Silvio  Pellico  e  conserva  insigni  testimonianze  artistiche  del  suo  passato  nel  caratteristico  antico  centro,  fra  cui  il  maestoso  Duomo  gotico-romano,  e  famose  tradizioni  quali  quella  della  lavorazione  artistica  del  legno,  sviluppata  in  una  rinomata  industria  del  mobile,  cui  viene  riservata  una  annuale  rassegna  nell'ambito  delle  varie  manifestazioni  del  Settembre  saluzzese.  A  tali  attività  si  affiancano  quelle  tessili,  meccaniche  ed  alimentari.  MONSELICE  Importante  centro  del  Veneto  in  provincia  di  Padova,  sito  lungo  le  sponde  di  un  canale  navigabile  che  lo  mette  in  diretta  comunicazione  co..  Chioggia.  Nell'antichità  piazza  fortificata  romana,  poi  importante  nodo  stradale  nell'alto  Medio  Evo,  fu  occupato  dal  re  longobardo  Agilulfo.  Capoluogo  di  una  vasta  unità  amministrativa  nel  sec.  X,  fu  successivamente  dominio  dei  Da  Romano,  degli  Estensi,  degli  Scaligeri,  dei  Carraresi  ed  infine  di  Venezia.  distrutto  dai  Francesi  durante  la  guerra  di  Cambrai,  fu  sede  di  Podesteria  fino  al  1797.  Vi  sorgono  tuttora  le  rovine  della  rocca  medievale,  a  suo  tempo  ingrandita  da  Federico  II  e  rinnovata  dai  Carraresi.  Di  notevole  pregio  architettonico  il  Duomo  romano-gotico,  la  chiesa  di  S.  Giacomo  del  XIII  sec.,  il  Monte  di  Pietà  con  la  Loggia  del  1500,  nonché  Palazzo  Nani  e  Villa  Duolo,  ora  Balbi  Valier.  Oltre  le  varie  attività  industriali  sviluppate  dai  settori  agricolo  e  artigianale,  sono  da  segnalare  le  cave  di  trachite,  impiegate  per  le  pavimentazioni.