Titolo:  La  regina  di  un  re 
Sottotitolo:  La  strana  abdicazione  di  un  Savoia 
Testo:
ITALGAS  1975-7630  LA  STRANA  ABDICAZIONE  DI  UN  SAVOIA  LA  REGINA  DI  UN  RE  Vittorio  Amedeo  II,  il  primo  dei  duchi  di  Savoia  che  ebbe  la  corona  regale  (fu  infatti  re  di  Sicilia  negli  anni  dal  1714  al  1718  e  nel  1720  divenne  re  di  Sardegna,  titolo  che  i  Savoia  conservarono  sino  all'unità  d'Italia),  aveva  sposato  a  18  anni,  nel  1684  a  Versailles,  Anna  di  Orleans,  figlia  del  duca  Filippo,  unico  fratello  di  Luigi  XIV.  Era  stato  un  matrimonio  per  ragioni  di  stato  ed  anche  se  da  esso  nacquero  sei  figli,  tre  femmine  e  tre  maschi  il  secondogenito  dei  quali  fu  poi  Carlo  Emanuele  III,  non  fu  un'unione  felice.  Non  certo  per  colpa  della  moglie,  affettuosa  madre  e  sposa  virtuosa,  ma  di  Vittorio  Amedeo,  che  spendeva  il  tempo  libero  dagli  affari  di  stato  in  cacce  e  divertimenti  con  gli  amici  trascurando  la  moglie,  come  narra  il  Giovannini.  Nell'agosto  del  1728  la  regina  Anna  morì  ed  il  re  vedovo,  vagheggiando  quiete  e  solitudine,  sperò  di  trovarle  in  un  secondo  matrimonio  con  la  Contessa  di  San  Sebastiano,  rimasta  vedova  del  Conte  Novarina  nel  1723:  la  creò  marchesa  di  Spigno  ed  il  12  agosto  1730  la  sposò..  La  contessa  era  già  entrata  nella  vita  del  re  molti  anni  prima,  quando  egli  frequentava  con  una  certa  assiduità  a  Cumiana  la  casa  paterna  di  lei,  appena  sedicenne,  che  allora  si  chiamava  Anna  Carlotta  Teresa  dei  Conti  Canalis.  Secondo  il  Gervasio,  il  re  aveva  contratto  con  lei  un  matrimonio  morganatico  non  appena  era  rimasta  vedova  e  comunque  l'aveva  ospitata  nella  Vigna  di  Madama  Reale,  sita  sulla  riva  destra  del  Po  di  fronte  al  Castello  del  Valentino  e  divenuta  poi  Villa  Abegg,  dove  erano  state  anche  altre  amiche  del  re,  come  la  contessa  Giovanna  Scaglia  di  Verrua.  È  certo  poi  che  quando  il  Conte  Novarina  era  ancora  in  vita,  la  donna  era  dama  d'onore  a  corte  e  non  è  improbabile  che  il  re  fosse  stato  fautore  di  tale  incarico.  di  Giuseppe  CalossoCELLATIUS  LECT  Non  era  ancor  trascorso  un  mese  dalle  seconde  nozze  che,  Vittorio  Amedeo,  sempre  perseguendo  il  suo  disegno  di  tranquillità,  decise  di  abdicare  al  trono.  Il  3  settembre  1730  nel  castello  di  Rivoli,  alla  presenza  di  tutti  i  dignitari  del  regno,  fece  dar  lettura  dell'atto  formale  di  abdicazione  e  proclamò  re  il  figliuolo  Carlo  Emanuele  III,  allora  ventinovenne.  La  sera  stessa,  alla  funzione  nella  Chiesa  dei  Cappuccini  di  Rivoli  erano  presenti  i  due  re  e  quando  venne  letto  il  «  Domine  fac  salvum  Regem...  »  l'officiante  si  fermò.  allora  Vittorio  Amedeo  con  voce  alta  e  sicura  disse  «  Carolum  Emanuelem!  »,  fra  la  commozione  degli  astanti,  che  avevano  fedelmente  servito  in  guerra  il  primo  re  sabaudo.  Il  giorno  seguente  Vittorio  Amedeo  parti  con  la  moglie  per  il  castello  di  Chambéry,  ma  non  vi  rimase  per  molto  tempo.  La  nuova  moglie,  la  Marchesa  di  Spigno,  che  aveva  sempre  sognato  il  diadema  di  regina,  lo  convinse  rapidamente  a  riprendere  il  potere,  malgrado  la  spontanea  abdicazione.  Nell'agosto  del  1731  già  ripartivano  da  Chambéry  ed  il  giorno  29  prendevano  stanza  nel  castello  di  Moncalieri,  aumentando  col  loro  ritorno  i  sospetti  che  il  marchese  d'Ormea,  ministro  degli  interni  e  factotum  di  Carlo  Emanuele  III,  nutriva  sulle  intenzioni  del  vecchio  re.  Questi,  infatti,  alcuni  giorni  dopo  (il  28  settembre)  invitò  a  cena  il  Gran  Ciambellano,  il  marchese  Solaro  del  Borgo,  e  gli  chiese  apertamente  di  restituirgli  l'atto  di  abdicazione,  dicendogli  che  si  era  trattato  di  un  periodo  sperimentale,  felicemente  superato  dal  figlio,  che  avrebbe  avuto  la  corona  -  in  via  definitiva  alla  sua  morte.  Il  Del  Borgo,  per  guadagnar  tempo,  promise  di  portargli  l'atto  l'indomani  ed  il  re  si  calmò,  ma  dopo  la  sua  partenza  fu  preso  dal  dubbio  e  verso  Nella  pagina  a  fianco.  Ritratto  di  Vittorio  Amedeo  II.  Qui  a  fianco.  Anna  Carlotta  Teresa  dei  Conti  Canalis,  creata  Marchesa  di  Spigno  da  Vittorio  Amedeo  II.  Sopra.  Veduta  del  Castello  reale  di  Moncalieri  (Biblioteca  Reale  di  Torino).  3132  mezzanotte  parti  a  cavallo  per  Torino  con  un  solo  valletto.  Giunto  alla  porta  della  Cittadella  detta  «  del  Soccorso  »,  il  Governatore  Barone  di  Saint  Rémy  gli  rifiutò  l'accesso,  non  essendo  consentito  aprire  le  porte  di  notte:  il  re,  seccato  perché  sperava  di  farsi  seguire  dagli  ufficiali  di  guardia  per  costringere  il  figlio  a  ridargli  la  corona,  ritornò  a  Moncalieri.  Nel  frattempo  Carlo  Emanuele  III,  informato  dal  Marchese  Solaro,  aveva  riunito  nel  cuor  della  notte  i  ministri  e  gli  alti  ufficiali,  dichiarando  di  esser  disposto  a  cedere  per  devozione  filiale.  Ma  l'arcivescovo  di  Torino,  Francesco  Arborio  di  Gattinara,  dichiarò  che  tutti  eran  contenti  del  nuovo  re,  che  l'abdicazione  è  un  atto  irrevocabile  e  che  non  si  doveva  far  vedere  ai  sudditi  di  aver  ceduto  all'ambizione  di  «  cette  méchante  femme  »>,  essendo  evidente  la  parte  svolta  dalla  Marchesa  di  Spigno.  Mentre  si  stava  approvando  all'unanimità  la  proposta  dell'Arcivescovo,  giunse  notizia  di  quanto  era  accaduto  alla  Cittadella  ed  allora  fu  deciso  l'arresto  immediato  di  Vittorio  Amedeo,  per  evitare  una  guerra  civile  tra  i  fautori  dell'uno  e  dell'altro  re.  Carlo  Emanuele  III,  divenuto  re  di  Sardegna  a  seguito  dell'abdicazione  di  Vittorio  Amedeo  II  il  3  settembre  1730.  Nella  pagina  a  fianco.  Il  castello  reale  di  Rivoli,  ove  fu  rinchiuso  Vittorio  Amedeo  II.  (Biblioteca  Reale  di  Torino).  Alle  4  del  mattino  un  distaccamento  di  cavalleria  circondò  il  castello  di  Moncalieri  e  fece  prigionieri  l'ex  re  e  la  consorte:  il  primo  fu  condotto  al  Castello  di  Rivoli  ed  ivi  segregato  sotto  buona  guardia,  mentre  la  Marchesa  venne  inviata  al  Castello  di  Ceva,  prigione  per  le  donne  di  malaffare.  Il  2  ottobre  un  comunicato  ufficiale  del  Consiglio  del  Regno  dava  velatamente  notizia  dei  fatti,  dicendo  che  il  re  aveva  dovuto,  con  dispiacere,  prendere  delle  decisioni  inevitabili  in  relazione  ad  un  aggravamento  delle  condizioni  di  salute  dell'ex  re  al  suo  rientro  in  Piemonte,  che  lo  aveva  sconvolto  fino  al  punto  da  ispirargli  un  disegno  eversivo.  Vittorio  Amedeo,  dopo  scenate  di  furore  e  suppliche  umilianti,  ottenne  che  anche  la  marchesa  di  Spigno.  fosse  portata  a  Rivoli  e  venne  infine  accontentato.  Al  termine  dell'inverno.  le  condizioni  del  prigioniero  peggiorarono  e  nell'aprile  del  1732  egli  fu  trasportato  in  lettiga  a  Moncalieri,  ove  si  spense  il  31  ottobre  1732:  finiva  così,  miseramente,  un  grande  principe  ed  un  grande  italiano,  che  aveva  fiaccato  la  potenza  militare  del  Re  Sole  per  conservare  l'indipendenza  del  suo  paese.  Questa  è  la  cronistoria  dei  fatti,  secondo  la  versione  seguita  da  quasi  tutti  gli  storici.  Ma  una  preziosa  pubblicazione  stampata  a  Poitiers  nel  1773  e  scritta  dal  diplomatico  francese  Trivié,  addetto  alla  corte  di  Torino,  contiene  molti  particolari  interessanti,  che  mettono  la  vicenda  in  una  luce  ben  diversa.  Anzitutto  la  madamigella  di  Cumiana  sarebbe  stata  sedotta  dal  duca  non  ancora  re,  quando  era  dama  di  corte  e  la  regina  madre  (Maria  Giovanna  Battista  di  Savoia  Nemours),  per  soffocare  lo  scandalo,  avrebbe  costretto  il  conte  Novarina  di  San  Sebastiano,  suo  primo  scudiero,  a  sposarla.  Ma  ancor  più  interessante  è  la  noti-HE  zia  che  l'abdicazione  sarebbe  stata  escogitata  da  Vittorio  Amedeo  come  mossa  temporanea  per  sottrarsi  ad  un'«<  impasse»  in  cui  era  venuto  a  trovarsi  per  aver  preso,  quasi  contemporaneamente,  un  impegno  con  l'imperatore  d'Austria  Leopoldo  I  contro  Don  Carlos  di  Spagna  ed  un  altro,  contrastante,  per  aiutare  quest'ultimo  a  prender  possesso  del  ducato  di  Parma  e  Piacenza.  Non  sapendo  a  quale  intesa  tener  fede  nell'interesse  del  Piemonte,  il  re  voleva  temporeggiare,  per  vedere  come  andavano  le  cose  prima  di  decidere.  La  vedova  del  conte  di  San  Sebastiano,  venuta  a  conoscenza  del  piano  del  re,  lo  convinse  a  sposarla  per  rimediare  all'ingiuria  arrecatale  in  gioventù.  Il  re  fu  d'accordo  e  le  fece  anche  avere  centomila  scudi,  coi  quali  la  contessa  acquistò  il  titolo  di  Marchesa  di  Spigno.  Ai  primi  di  agosto  del  1731,  quando  già  si  era  ritirato  a  Chambéry.  Vittorio  Amedeo  venne  a  sapere  che  l'imperatore  aveva  rinunciato  a  contrastare  Don  Carlos  e  decise  quindi  di  rispettare  l'accordo  preso  con  questi,  non  appena  avesse  potuto  riavere  la  corona:  fu  questo  motivo  politico  la  vera  ragione  del  suo  tentativo  di  riprendere  il  trono.  Ed  a  proposito  di  CCC  8188  tale  ritorno  il  Trivié  fornisce  alcuni  particolari  molto  curiosi:  al  termine  del  colloquio  col  marchese  Solaro,  il  re  furioso  per  l'insuccesso  gli  diede  plusieurs  coups  de  pied  dans  le  ventre  et  sur  le  derrière  ».  quando  la  marchesa  fu  arrestata,  venne  fatta  salire  su  una  sedia  di  posta  «  sans  lui  permettre  de  prendre  autre  chose  que  son  habit»,  mentre  il  re  era  vestito  solo  a  metà  e  fu  avvolto  in  coperte.  infine  quando  i  due  furono  riuniti  al  Castello  di  Rivoli,  il  re  si  rivoltò  contro  la  marchesa,  accusandola  di  essere  la  vera  colpevole,  perché  aveva  messo  la  zizzania  fra  lui  ed  il  suo  ottimo  figlio  per  le  ambiziose  mire  sue  e  dei  suoi  amici.  E  la  marchesa  si  dichiarò  colpevole,  come  fu  poi  ufficialmente  ribadito  dal  ministro  d'Ormea  per  salvare  l'onore  del  re,  pur  essendo  il  ministro  convinto  che  il  maggiore  colpevole  fosse  il  re,  spinto  dal  suo  disegno  politico.  È  molto  probabile  che  la  versione  del  Trivié  sia  la  più  vicina  alla  realtà,  ma  in  ogni  caso  gli  ultimi  anni  di  vita  di  Vittorio  Amedeo  II  e  della  marchesa  di  Spigno,  regina  per  un  mese,  furono  un  vero  dramma.  Non  a  torto,  il  beato  Sebastiano  Valfrè,  allora  addetto  alla  casa  del  sovrano,  nei  giorni  del  secondo  matrimonio  RED  del  re  aveva  dato  al  motto  FERT  dei  Savoia  questa  presaga  interpretazione:  Foemina  Erit  Ruina  Tua.  E  non  meno  esatta  era  stata  la  predizione  di  fra'  Marco  d'Avigliana,  celebre  predicatore  cappuccino,  al  quale  Vittorio  Amedeo  era  stato  presentato  dalla  madre  nell'infanzia  per  conoscerne  la  sorte,  compendiata  in  queste  parole:  «  vivrà  glorioso  e  finirà  nell'afflizione».  L'acclamato  vincitore  della  battaglia  di  Torino  del  1706,  dopo  aver  trascorso  miseramente  gli  ultimi  due,  anni  drammatici  della  propria  vita,  fu  sepolto  proprio  in  quella  magnifica  Basilica  Reale  che  egli  aveva  fatto  erigere,  per  ex-voto,  dal  suo  Juvarra,  portato  dalla  Sicilia  a  Torino  al  ritorno  dall'incoronazione.  33