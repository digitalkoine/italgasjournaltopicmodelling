Titolo:  Nuovi  impegni  Italgas 
Sottotitolo:  Porcia    Romano  D'Ezzelino    Pecetto 
Testo:
ITALGAS  1975-7640  NUOVI  IMPEGNI  ITALGAS  PORCIA  Comune  in  provincia  di  Pordenone,  sito  verso  la  periferia  occidentale  del  capoluogo.  Nel  Medioevo  anche  Porcia  fu  possesso  del  Patriarca  di  Aquileia,  che  nel  XII  sec.  lo  concesse  in  feudo,  con  Prata  e  Brugnera,  ai  signori  locali  con  facoltà  di  costruire  un  castello.  Danneggiato  nel  1363  dalle  milizie  del  duca  Rodolfo,  il  paese  ebbe  statuti  propri  nel  1385.  Nel  1418  i  signori  di  Porcia  fecero  spontanea  dedizione  a  Venezia,  ricevendo  in  cambio  il  titolo  comitale.  Sotto  la  Repubblica  Veneta  Porcia,  che  era  circondata  da  mura,  divenne  un  importante  centro  economico  e  strategico  della  pianura  pordenonese.  La  chiesa  parrocchiale,  dedicata  al  patrono  S.  Giorgio,  conserva,  così  come  la  chiesa  di  S.  Maria,  importanti  opere  pittoriche  del  '500  e  '600  e  sculture  lignee  (portali  e  cori)  barocche.  Il  tuttora  esistente  castello  è  costituito  da  un  insieme  di  edifici  di  diverse  epoche.  Allo  sviluppo  industriale  di  Porcia  ha  contribuito  in  misura  determinante  il  grande  complesso  Zanussi  (Rex)  per  la  costruzione  di  elettrodomestici,  esportati  in  quasi  tutto  il  mondo.  Altre  aziende  di  particolare  spicco  sono  quelle  relative  all'utensileria,  alla  tessitura,  alla  conceria,  alla  lavorazione  dei  marmi,  delle  resine  sintetiche  e  dei  metalli.  ROMANO  D'EZZELINO  Adagiato  sulle  prime  propaggini  del  Massiccio  del  Grappa  dove  amene  colline  rendono  suggestivo  il  paesaggio  e  dove  la  storia  a  tratti  serba  ancora  le  sue  preziosità  architettoniche  e  richiami  artistico-letterari.  È  storicamente  valida  la  tesi  di  una  remota  presenza  di  un  fundus  romanus:  il  territorio  ha  infatti  lasciato  riaffiorare  a  più  riprese  rilevante  materiale  archeologico  di  epoca  romanica,  mentre  la  zona  del  Col  Roigo  ha  restituito  reperti  preistorici  di  notevole  interesse.  Primo  documento  scritto  a  noi  pervenuto  relativo  all'insediamento  urbano  è  un  atto  di  compravendita  risalente  al  1076  dove  si  parla  del  luogo  chiamato  Romano».  La  sua  fama  è  in  parte  dovuta  alla  figura  del  tiranno  Ezzelino,  rievocato  da  Dante,  divenuto  signore  con  la  forza  e  dominatore  della  contrada  dal  1223  al  1259,  che  pose  fine  al  lungo  periodo  di  pace  fino  allora  trascorso  nel  pedemonte  del  Grappa.  Ultima  testimonianza  di  questo  passato  bellicoso  è  la  torre  Ezzelina,  mentre  nei  pressi  sorgono  le  secentesche  Villa  Cornaro,  formata  da  villa,  foresteria,  porticato,  cedrare,  cappella  e  parco,  e  le  ville  Stecchini  e  Negri  in  bello  stile  veneziano.  Centro  dinamico  che  tende  alla  valorizzazione  turistica  della  zona,  presenta  da  tempo  un  considerevole  sviluppo  dell'imprenditoria  locale,  costituito  dall'attività  di  piccole  e  medie  industrie  e  di  numerosissime  aziende  artigiana  PECETTO  Sito  sul  versante  orientale  della  collina  torinese  in  ridente  posizione,  deriva  la  propria  etimologia  dall'albero  «  pinus  picea  »  che  un  tempo  copriva  quasi  tutto  il  territorio.  In  un  atto  del  1040,  in  favore  di  Silano  da  Romagnano,  si  legge  che  questo  luogo,  ancora  scarsamente  abitato,  è  detto  Picinum  ed  anche  Pizinum.  Testimonianze  degli  antichi  insediamenti  sono  riscontrabili  nella  torre  di  Ricetto,  costruita  nel  1200  a  difesa  di  un  «  recetto»  (specie  di  recinto  in  muratura  semifortificato  in  cui  la  popolazione  trovava  rifugio  in  caso  di  pericolo)  che  è  il  presumibile  embrione  attorno  a  cui  si  venne  formando  l'attuale  centro  abitato.  Altri  rilevanti  edifici  monumentali  sono  la  Chiesa  parrocchiale  di  S.  Maria  ad  Nives  del  '700,  opera  del  Vittone,  la  Chiesa  di  S.  Sebastiano  risalente  al  '200,  primitiva  parrocchia,  e  la  secentesca  Chiesa  della  Confraternita  dei  Flagellati,  contenente  una  Crocefissione  del  1594  attribuita  alla  scuola  del  Tintoretto.  L'economia  pecettese,  per  l'orografia  del  territorio  ed  il  particolare  sviluppo  delle  tradizionali  colture  da  secoli  ivi  praticate,  ha  conservato  le  sue  caratteristiche  prevalentemente  agricole,  ora  modernamente  organizzate,  basate  sui  vigneti  ed  i  frutteti,  con  speciale  riguardo  alla  rilevante  produzione  di  ciliegie  di  qualità  per  le  quali  Pecetto  è  diventato  famoso.RIVISTA  DELLA  SOCIETÀ  ITALIANA  PER  IL  GAS  -  VIA  XX  SETTEMBRE  41-  10121  TORINO  -  ANNO  8  Spedizione  in  abbonamento  postale  -  Gruppo  IV  -  II  semestre  76  -  N.  2/3  italgas