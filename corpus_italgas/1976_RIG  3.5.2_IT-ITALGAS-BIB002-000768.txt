Titolo:  Un  futuro  diverso  per  la  Calabria 
Sottotitolo:  una  rete  di  oltre  diecimila  chilometri  invita  il  turismo  europeo  a  conoscere  meglio  questa  regione  "mistica  e  solenne".  Le  nuove  prospettive  commerciali  ed  industriali. 
Testo:
ITALGAS  1975-7610UN  FUTURO  DIVERSO  PER  LA  CALABRIA  Una  rete  di  oltre  diecimila  chilometri  invita  il  turismo  europeo  a  conoscere  meglio  questa  regione  "mistica  e  solenne".  Le  nuove  prospettive  commerciali  ed  industriali.  di  Adriano  Reina  Paesaggi  incantevoli,  montagne  alte  duemila  metri,  800  chilometri  di  coste  di  tutti  i  tipi,  30  mila  posti  letto  in  alberghi  nuovi  e  confortevoli,  campeggi  sparsi  un  po'  dovunque.  Il  problema  più  grosso  del  turismo  calabrese  è  rappresentato  da  una  stagione  troppo  breve.  i  turisti  ci  vanno  solo  in  luglio  e  agosto,  anche  se  gli  altri  mesi  sono  forse  i  più  belli.  Ma  chi  desidera  conoscere  questa  regione  con  la  sua  gente,  i  suoi  ruderi  nascosti  in  posti  isolati,  apprezzarne  l'artigianato,  gustarne  la  cucina  deve  girare  dal  mare  alla  montagna,  senza  escludere  i  paesi  più  fuori  mano.  Visitare  la  Calabria  in  macchina  è  diventato,  in  questi  ultimi  anni,  più  facile  e  più  comodo,  da  quando  cioè  alla  rete  tradizionale  delle  sue  strade  si  sono  aggiunte  le  autostrade  e  le  superstrade  che  hanno  portato  lo  sviluppo  viario  a  un  totale  di  oltre  10.000  chilometri  (da  notare  che  il  tratto  autostradale  da  Salerno  a  Reggio  Calabria  è  gratuito).  Si  possono  scoprire  in  tutta  la  loro  bellezza  i  grandiosi  paesaggi  che  si  aprono  dalla  Sila  o  dall'Aspromonte  verso  la  costa  piccola  calabra,  la  Sicilia,  le  isole  Eolie.  Largo  appena  30  chilometri,  l'istmo  di  Catanzaro  è  la  parte  più  stretta  della  nostra  penisola  ma  in  verità  tutta  la  Calabria  non  è  che  una  sottile  striscia  di  terra  ricca  più  di  panorami  che  di  risorse.  Dai  monti  ripidi  e  dai  boschi  di  abeti  e  di  faggi  si  passa  presto  al  paesaggio  collinare  ove  le  case  si  addossano  le  une.  alle  altre  formando  i  piccoli  caratteristici  centri  abitati,  mentre  poco  più  sotto  si  allungano  le  coste  luminose  dello  Jonio  e  del  Tirreno.  Qui,  in  un  clima  spiccatamente  mediterraneo,  la  vegetazione  assume  toni  fastosi  per  i  vividi  colori  degli  agrumi,  tra  cui  caratteristico  il  bergamotto.  L'economia  della  Calabria  sta,  in  questi  ultimi  tempi,  mutando  volto.  La  regione,  che  come  le  altre  del  Meridione,  aveva  un'economia  quasi  completamente  agricola  ed  artigianale  è  destinata,  attraverso  un  piano  pluriennale,  a  mutare  il  suo  aspetto  economico.  Una  delle  premesse  di  maggiore  rilievo  è  certamente  costituita  dal  collegamento  autostradale  che  unisce  ora  con  una  via  rapida  e  sicura  la  regione  con  nord  industrializzato:  non  solo  il  turismo  dunque  ma  in  prospettiva  sarà  l'intera  economia  ad  avvantaggiarsene.  Nell'età  moderna  l'intero  territorio,  costiero  ed  interno,  andò  soggetto  ad  una  sequela  di  compere  e  11di  vendite  di  feudi:  attraverso  il  conseguente  succedersi  ed  il  vario  affermarsi  di  queste  famiglie  si  capisce  meglio  l'abbondanza  di  oggetti  d'arte  provenienti  da  donazioni  nelle  chiese  di  parecchi  centri:  argenterie  liturgiche  di  botteghe  per  lo  più  napoletane,  paramenti  sacri,  statue  lignee  e  di  marmo,  lavori  di  legno  intagliato.  Di  tutti  questi  ricordi  la  Calabria  è  orgogliosa  perché  stanno  a  dimostrare  l'apporto  di  civiltà  che  essa  ha  dato  all'Italia  e  spiegano  anche  la  sua  fierezza  nel  proporre  ai  turisti  la  sua  bellezza  paesistica  tanto  poco  conosciuta.  Che  cosa  sia  questa  bellezza  è  difficile  a  dirsi.  Forse  nasce  dallo  spiccato  contrasto  tra  monti  e  marine,  dall'alternarsi  di  vallate  ubertose  e  cime  granitiche  arse  dal  sole,  dalle  sequenze  panoramiche  che  alternano  il  paesaggio  pieno  di  luce  all'oscura  ombra  delle  folte  foreste,  dagli  ampi  orizzonti  aperti  sui  mari  più  azzurri  alle  numerose  gole  alpestri.  Pensiamo  ad  esempio  all'uscita  del  paese  di  Tiriolo  sulla  via  nazionale  delle  Calabrie,  scendendo  verso  Reggio,  dove  si  vedono  i  due  mari,  il  Tirreno  e  lo  Jonio  con  l'arco  duplice  e  armonico  dei  golfi  di  SanNelle  pagine  precedenti:  una  suggestiva  veduta  di  Scalea.  Qui  a  fianco:  il  gigantesco  ponte  di  Catanzaro.  Sopra:  paesaggio  silano.  Nella  pagina  a  fianco:  gli  scavi  di  Sibari.  t'Eufemia  e  di  Squillace.  E  poi  la  strada  da  Cosenza  a  Reggio,  tutta  oleandri  dai  fiori  bianchi  e  rossi,  quella  silana  da  Crotone  a  Cosenza,  tutta  una  spalliera  profumata  di  rosmarini  che  di  stagione  rivelano  i  loro  timidi  fiori.  E  ancora  capo  Bonifati,  che  chiude  il  golfo  di  Sant'Eufemia,  nascosto  dalla  spalliera  di  montagne  che  preannunciano  la  Piccola  Sila  verso  il  passo  di  Soveria  Mannelli.  E  Tiriolo  che  guarda,  alta  sui  monti,  le  due  insenature  dalla  sua  rocca  grigia  da  un  colle  nudo  che  fu  fortezza  greca.  Di  notte  i  due  mari  scompaiono  allavista  mentre  vediamo  una  fila  di  lampare  alla  pesca  e  una  collana  di  luci  unire  da  un  colle  all'altro  i  due  golfi,  le  luci  dei  paesi  tra  le  due  sponde  dove  l'Italia  è  più  stretta:  Staletti,  Squillace,  Borgia,  Caraffa,  Maida,  Cortale.  La  lunga  catena  appenninica  dal  Colle  di  Cadibona  in  Liguria  che  arriva  fino  al  mare  di  Sicilia,  divide  in  questa  terra  non  solo  due  golfi,  ma  anche  due  civiltà,  quella  tirrenica  più  latina  e  spagnola  e  quella  jonica  che  sa  ancora  di  Magna  Grecia  e  di  scorrerie  arabe.  Basta  osservare  i  costumi  delle  donne:  nel  golfo  di  Santa  B  Eufemia  portano  ancora  l'antica  veste  a  colori  vivaci,  rosso,  verde,  giallo.  alla  marina  jonica  invece  indossano  vesti  scure  e  tengono  il  capo  coperto  da  scialli  detti  «  vancali»,  di  un  marrone  monacale.  Molte  sono  le  realizzazioni  turistiche:  Motel,  Campeggi,  alberghi,  alberghi-villaggi  con  scelte  architettoniche  e  funzionali  avanzate  che  si  possono  osservare  percorrendo  la  costa  tirrenica  e  il  litorale  jonico.  La  costa  tirrenica,  con  le  sue  montagne  che  arrivano  sul  mare  è  più  fresca  e  ventilata  della  jonica.  La  vegetazione  è  più  abbondante  e  il  mare  si  presenta  in  tutti  i  suoi  aspetti:  spiagge  sabbiose  e  degradanti,  scogliere,  grotte,  un  paio  di  isolotti.  È  considerata  la  più  bella  delle  coste  calabre,  soprattutto  per  i  suoi  colorati  tramonti.  La  parte  turistica  più  attrezzata  è  invece  quella  a  nord,  compresa  fra  Praia  a  Mare  e  Amantea.  Scendendo  verso  sud  lungo  la  litoranea,  veloce  e  scorrevole,  si  incontra  San  Nicola  Arcella  con  le  sue  case  a  strapiombo  sulla  scogliera  e  sulle  grotte.  Più  avanti  Scalea,  disposta  a  piramide  e  attraversata  da  un'infinità  di  scalinate.  In  corrispondenza  di  Diamante  e  Belvedere  Ma-1314  rittimo  il  terreno  è  tormentato  da  spettacolari  forme  di  erosione  che  circondano  castelli  in  rovina  e  un  paese  affacciato  sul  mare,  Guardia  Piemontese,  completamente  isolato  come  lo  hanno  voluto  i  profughi  valdesi  che  vi  si  sono  rifugiati  nel  Cinquecento.  A  Paola  una  sosta  per  visitare  il  santuario  di  San  Francesco,  e  il  suo  chiostro  con  gli  affreschi  che  riproducono  la  vita  del  santo  e  le  cripte  che  gli  sono  servite  da  abitazione  e  che  ora  raccolgono  i  più  disparati  ex  voto.  La  costa,  che  fino  ad  Amantea  alterna  tratti  di  scogliera  ad  ampie  distese  sabbiose,  in  corrispondenza  della  piana  di  Sant'Eufemia  si  snoda  in  un  lungo  arenile  dalla  sabbia  grigia  e  granulosa.  All'interno  il  vecchio  castello  di  Nicastro,  o  per  meglio  dire  i  suoi  resti.  Incontriamo  il  bel  promontorio  di  Pizzo,  sormontato  da  un  castello  aragonese,  in  cui  fu  fucilato  Gioacchino  Murat.  Vi  si  può  visitare  l'antico.  borgo  marinaro  con  i  quadri  dei  ceramisti  incastonati  nei  muri  delle  case.  Proseguendo  lungo  la  costa,  si  arriva  nella  terra  dei  profumi:  la  Costa  dei  Gelsomini.  Il  paesaggio  diventa  selvaggio  e  brullo  perennemente  intiepidito  dal  vento  d'Africa.  Passato  il  Capo  Spartivento,  ecco  Brancaleone,  dominato  da  una  collina  con  i  ruderi  del  vecchio  paese  fortificato.  Risalendo  la  costa  jonica,  si  incontrano  spiagge  uniformi,  paesi  che  diventano  sempre  più  attrezzati  e  i  resti  archeologici  della  Magna  Grecia  (Locri,  Caulonia).  Oltre  Stilo,  la  certosa  di  San  Bruno  e,  verso  il  Tirreno,  San  Nicola  da  Crissa,  il  paese  dove  solo  le  donne  lavorano.  Tornando  sullo  Jonio,  passando  da  Chiaravalle,  si  arriva  a  Soverato,  dove  hanno  inizio  le  spiagge  predilette  dagli  abitanti  di  Catanzaro.  Sono  ampie,  di  colore  dorato  e  si  interrompono  solo  al  promontorio  rocDue  scorci  di  Badia  e  S.  Calogero.  In  basso  a  destra  l'accesso  alla  «  Cattedrale  nella  grotta».VIA  MULARS  VIA  BUENOS  AIRES  cioso  di  Staletti.  Da  qui,  in  pochi  chilometri  si  raggiunge  Catanzaro,  che  conserva  l'aspetto  di  una  inespugnabile  fortezza  arroccata  sui  monti.  Al  termine  del  golfo  di  Squillace,  si  apre  una  delle  zone  più  belle  e  suggestive  dello  Jonio.  Qui  la  terra  è  arida  e  solcata  da  calanchi,  il  sole.  implacabile,  il  paesaggio  forte.  Per  partire  alla  scoperta  dei  boschi  e  dei  laghi  della  Sila,  Cosenza  è  il  punto  di  partenza  ideale.  Il  luogo  più  famoso  è  Camigliatello.  Se  la  Sila  Grande  a  volte  può  sembrare  snaturata  dai  lavori  effettuati  per  costruire  i  bacini  idroelettrici,  ci  si  può  consolare  con  la  Sila  Piccola  dove  la  natura  è  intatta  e  gli  alberi  imponenti.  Ci  piace  chiudere  questo  rapido  «  viaggio  »  ricordando  parole  di  Stendhal  che  avendo  percorso  tutta  l'Italia  definì  così  la  Calabria:  «  paese  mistico  e  solenne,  paese  dei  grandi  alberghi,  paese  che  sembra  vigilare  sulle  sue  memorie  ».  15