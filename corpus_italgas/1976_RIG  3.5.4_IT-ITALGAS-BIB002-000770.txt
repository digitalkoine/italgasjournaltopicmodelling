Titolo:  Il  menu  dello  zoo 
Sottotitolo:  rivisitiamo  lo  zoo  passando  dalle  cucine.  Anche  la  chimica  aiuta  a  risolvere  i  grossi  problemi  dietetici  degli  animali  in  cattività.  L'influenza  dell'ambiente  sulle  abitudini  gastronomiche.  I  "pellets"  hanno  aperto  nuovi  orizzonti  di  economia  e  praticità. 
Testo:
ITALGAS  1975-7622IL  MENU  DELLO  ZOO  Rivisitiamo  lo  zoo  passando  dalle  cucine.  Anche  la  chimica  aiuta  a  risolvere  i  grossi  problemi  dietetici  degli  animali  in  cattività.  L'influenza  dell'ambiente  sulle  abitudini  gastronomiche.  I  "pellets"  hanno  aperto  nuovi  orizzonti  di  economia  e  praticità.  di  Giusto  Benedetti  biologo  dello  zoo  di  Torino  Per  un  corretto  mantenimento  degli  animali  esotici  in  cattività  è  necessario  tener  conto  di  svariati  fattori  di  natura  ambientale,  fisiologica,  psicologica:  particolare  attenzione  va  posta  alla  temperatura,  all'umidità,  all'igiene  ambientale,  alla  profilassi  delle  malattie  infettive  o  carenziali,  ai  caratteri  quantitativi  e  qualitativi  del  recinto  o  della  gabbia  e  così  via.  Tutte  queste  attenzioni  si  rivelano  però  di  scarsa  utilità  se  non  viene  innanzitutto  risolto  il  problema  fondamentale,  che  è  quello  di  fornire  all'animale  un'adeguata  alimentazione.  Gli  studi  e  le  osservazioni  compiute  da  pazienti  ricercatori  ai  quattro  angoli  della  terra  ci  hanno  fornito,  e  continuano  a  fornirci,  dati  sempre  più  precisi  sulla  vita  della  fauna  selvatica,  ed  abbiamo  ora  un  quadro  sufficientemente  vasto  ed  abbastanza  esauriente  in  merito  alle  abitudini  alimentari  di  un  grande  numero  di  specie  animali.  Il  sapere  però  che  un  formichiere  assume  una  razione  giornaliera  di  20.000-30.000  formiche  o  che  i  mellifagidi  hanno  come  unico  alimento  il  nettare  dei  fiori  di  eucalipto  o  ancora  che  l'orso  polare  ha  una  spiccata  predilezione  per  la  carne  di  foca,  non  ci  dà  un  grande  conforto:  fiori  di  eucalipto,  formiche,  carne  di  foca  non  sono  generi  alimentari  facilmente  reperibili  sul  mercato  nazionale.  A  questo  punto  ci  viene  però  in  aiuto  la  chimica:  la  formica,  il  nettare,  la  carne  di  foca  vengono  trasformati  in  percentuali  di  proteine,  di  grassi,  di  zuccheri,  di  vitamine  ed  oligoelementi,  e  diviene  allora  impresa  non  impossibile  trovare  alimenti  succedanei  la  cui  composizione  chimica  ed  il  cui  apporto  calorico  si  avvicinino  a  quelli  degli  alimenti  originari:  sarà  sufficiente  operare  alcune  aggiunte»  per  garantire  all'animale  una  alimentazione  perfettamente  bilanciata  ed  equivalente  a  quella  che  gli  era  propria  al  paese  d'origine.  Requisito  necessario  perché  la  razione  alimentare  sia  utile  all'organismo  è,  naturalmente,  la  sua  digeribilità  e,  a  tal  proposito,  viene  talora  sottovalutata  l'importanza  di  quei  materiali  non  strettamente  alimentari  che  prendono  il  nome  di  «  alimenti  di  zavorra»  e  che  assolvono  una  importantissima  azione  di  stimolo  meccanico  sul  canale  digerente:  è  questo  il  caso  dell'erba  che  viene  spesso  assunta  dai  fell  pur  essen2324  do  per  essi  indigeribile,  delle  pietre.  di  varie  dimensioni  che  vengono  regolarmente  ingoiate  dagli  uccelli,  delle  «  borre»  che  si  trovano  nello  stomaco  dei  rapaci,  dei  frutti  dall'aspetto  di  pompelmi  che  gli  elefanti  africani  ingoiano  senza  masticare  e  che  si  ritrovano  intatti  nelle  loro  feci.  C'è  poi  il  problema  della  quantità:  se  è  vero  che  gran  parte  degli  animali  sono  in  grado  di  autoregolarsi,  esistono  anche  quelli  che  tendono  a  mangiare  più  del  dovuto,  e  a  tal  proposito  è  necessario  calcolare  il  fabbisogno  calorico  giornaliero  di  ogni  singolo  individuo  in  relazione  al  suo  peso,  all'età,  alle  condizioni  ambientali,  al  periodo  dell'anno  (fattore.  quest'ultimo,  di  grande  importanza  per  le  specie  che  vanno  in  letargo).  In  linea  di  massima,  gli  animali  a  più  elevato  fabbisogno  calorico  sono  gli  uccelli,  seguiti  dai  mammiferi  e,  a  maggior  distanza,  da  rettili,  anfibi  e  pesci.  tenuto  conto  di  questo  principio  generale,  vale  la  regola  secondo  cui  il  fabbisogno  energetico  di  un  animale  è  inversamente  proporzionale  alla  sua  massa  a  causa  del  diverso  rapporto  superficie  corporeavolume  che  influisce  sulla  dispersione  del  calore:  in  altre  parole,  un  chilogrammo  di  scoiattolo  consuma  molta  più  energia  di  un  chilogrammo  di  ippopotamo.  Una  volta  stabilita  la  composizione  chimica  degli  alimenti,  le  condizioni  particolari  che  ne  permettano  una  facile  digestione  e  la  quantità  ottimale  da  somministrare  ad  ogni  singolo  individuo,  il  problema  dell'alimentazione  degli  animali  in  cattività  è  però  ben  lungi  dall'essere  risolto:  si  tratta  ora  di  far  mangiare  l'animale,  e  la  cosa  è  talora  più  facile  a  dirsi  che  a  farsi.  Gli  animali  selvatici  sono  abituati  ad  avere  le  risorse  alimentari  disseminate  su  un'area  di  una  certa  eAnimali  del  giardino  zoologico  di  Torino.  al  Magnstensione,  mentre  in  cattività  esse  sono  per  forza  di  cose  concentrate  in  uno  spazio  relativamente  esiguo.  questo  fatto  è  di  notevole  importanza  quando  in  uno  stesso  recinto  convivono  più  animali  della  stessa  specie:  un  gruppo  di  animali  prevede  generalmente  una  gerarchia  che  si  traduce,  all'atto  del  pasto,  in  una  priorità  del  più  forte  nella  scelta  del  cibo.  Accade  allora  che  gli  animali  più  deboli,  femmine  e  giovani,  debbano  attendere  il  loro  turno  per  mangiare  e  rischino  di  trovarsi  con  una  quantità  di  cibo  inferiore  ai  loro  fabbisogni:  è  questo  il  caso  di  parecchie  specie  di  cervidi  o  delle  scimmie  sociali  quali  le  amadriadi.  Alcuni  animali,  quali  l'iguana  o  il  bradipo,  mal  si  adattano  a  raccogliere  il  cibo  da  terra,  per  cui  è  necessario  sospenderlo  ad  appositi  sostegni,  altri,  come  il  pinguino  reale,  devono  addirittura  essere  imboccati  a  mano,  altri  ancora  (il  rondone,  ad  esempio)  non  assumono  altro  cibo  se  non  gli  insetti  che  cacciano  in  volo,  e  questo  fatto  ne  rende  pressoché  impossibile  l'allevamento  in  cattività.  Nei  primi  periodi  di  cattività  ha  una  certa  importanza  anche  l'ora  del  giorno  in  cui  il  cibo  viene  fornito:  se  ad  un  animale  di  abitudini  notturne,  quale  può  essere  un  gufo,  portiamo  il  cibo  nelle  ore  diurne,  avremo  ben  poche  speranze  di  vederlo  mangiare.  dal  canto  opposto,  parecchie  specie  di  uccelli  tropicali,  avvezze  ad  usufruire  di  un  periodo  di  luce  assai  più  esteso  di  quello  offerto  dalle  nostre  giornate  invernali,  richiedono  un  supplemento  di  illuminazione  che  consenta  loro  di  assumere  il  cibo  per  un  periodo  di  tempo  sufficientemente  lungo.  Perché  un  animale  sia  attratto  dal  cibo  quest'ultimo  deve  inoltre  possedere  un  odore,  un  sapore,  una  consistenza  che  siano  congeniali  all'aniOgni  animale  pone  un  problema  diverso  di  alimentazione:  quasi  tutti  i  giardini  zoologici  trovano  oggi  nei  pellets  una"  soluzione  validissima  sotto  il  profilo  della  nutrizione  ed  anche  estremamente  «  pratica».  2526  male  stesso:  deve,  in  altre  parole,  avere  dei  caratteri  organolettici  ben  precisi.  In  questo  campo,  le  nostre  conoscenze  sono  ancora  piuttosto  frammentarie,  ed  è  solo  attraverso  ripetuti  tentativi  che  si  riesce  a  stabilire  quale  sia  la  migliore  «  presentazione  del  cibo  per  ciascuna  specie  animale.  Ma,  al  di  là  di  queste  premesse  teoriche,  vediamo  ora,  in  pratica,  alcuni  menù  degli  ospiti  più  rappresentativi  di  uno  zoo.  I  grandi  felidi  sono  indubbiamente  gli  animali  che  più  colpiscono  i  visitatore:  il  pasto  delle  belve  »,  forse  in  virtù  di  atavici  ricordi  legati  ai  fasti  della  Roma  imperiale,  non  manca  mai  di  radunare  una  piccola  folla  di  spettatori.  Un  leone  o  una  tigre  mangiano  in  media  dai  6  agli  8  chilogrammi  di  carne  bovina  o  equina  al  giorno,  mentre  per  i  felidi  di  media  taglia  (leopardo,  giaguaro,  puma  ecc.)  sono  sufficienti  3-5  chilogrammi.  in  realtà,  un  calcolo  accurato  del  fabbisogno  calorico  di  questi  animali  consiglierebbe  di  ridurre.  sensibilmente  l'entità  di  queste  razioni  ma,  se  teniamo  conto  del  fatto  che,  in  natura,  i  felidi  sono  abituati  a  mangiare  quantità  di  carne  molto  Il  pasto  di  un  giovane  boa  costrittore:  la  preda,  nel  caso  specifico  un  topo  bianco,  viene  uccisa  istantaneamente  con  un  morso  che  le  spezza  le  vertebre  cervicali,  quindi  stritolata  tra  le  spire  per  facilitarne  la  deglutizione.  Tutto  ciò  avviene  nel  giro  di  pochi  minuti.  maggiori  ed  a  rimanere  oziosi  per  alcuni  giorni  dopo  il  pasto,  risulta  preferibile  dare  loro  cibo  in  quantità  superiore  al  fabbisogno  giornaliero  e  farli  poi  digiunare  uno  o  due  giorni  alla  settimana.  Gli  erbivori,  avvezzi  a  trascorrere  la  maggior  parte  della  giornata  pascolando,  vengono  alimentati  con  fieno  e,  quando  la  stagione  lo  consente,  con  erba  fresca  che  vengono  lasciati  a  loro  disposizione  per  tutto  l'arco  della  giornata.  alla  sera  viene  somministrata  nelle  stalle  una  miscela  di  mele  e  carote  tritate,  crusca,  orzo  ed  avena,  di  cui  sono  tutti  assai  ghiotti:  con  l'aiuto  di  questa  miscela,  l'animale  rientra  con  più  facilità  nel  suo  ricovero  notturno  e,  cosa  più  importante,  risulta  assai  facilitata  la  somministrazione  delle.  vitamine  e  dei  sali  minerali  indispensabili  per  mantenere  l'animale  stesso  in  buona  forma.  Grande  importanza,  specie  negli  equidi,  nelle  giraffe  e  nei  canguri,  assume  la  vitamina  E  che,  fra  le  sue  molteplici  funzioni,  ha  anche  quella  di  prevenire  l'insorgere  delle  forme  miodistrofiche  cui  gli  animali  citati  vanno  frequentemente  soggetti.  La  quantità  di  cibo  da  somministrare  è  assai  varia,  in  rapporto  alle  esigenze  delle  varie  specie:  un  elefante  adulto  consuma  in  media  100120  Kg  di  fieno  al  giorno,  quantità  peraltro  non  eccessiva  se  si  pensa  che  un  elefante  pesa  mediamente.  60-80  quintali  e  che,  allo  stato  libero,  può  mangiare  più  di  due  quintali  di  vegetali.  un  maschio  indiano,  osservato  da  Sanderson,  ne  mangiò  in  18  ore  circa  360  Kg!  Le  giraffe  sono  assai  più  parche:  sono  sufficienti  8-10  Kg  di  fieno  di  erba  medica,  più  foglioso  e  profumato,  integrati  da  5-6  Kg  della  miscela  già  descritta  cui  vengono  aggiunte  una  o  due  cipolle.  Molto  gradite  alle  giraffe  sono  le  fronde  diacacia,  i  cui  teneri  germogli  rappresentano  il  cibo  prediletto  di  questi  animali  allo  stato  libero.  Un'alimentazione  basata  esclusivamente  sul  fieno,  sulle  mele  e  sulle  carote  non  è  però  sufficiente  a  colmare  tutti  i  bisogni  qualitativi  degli  erbivori,  e,  per  ovviare  a  questo  inconveniente,  quasi  tutti  i  Giardini  zoologici  usano  attualmente  i  pellets,  mangimi  concentrati  e  bilanciati  in  forma  di  piccoli  cilindretti,  che  servono  ad  integrare  le  normali  razioni  in  quantità  e  composizione  variabili  in  rapporto  alla  specie  da  alimentare.  All'idea  di  scimmia,  una  diffusa  opinione  suole  associare  le  noccioline  e  le  banane.  come  altre  «  diffuse  opinioni  »,  anche  questa  non  è  del  tutto  esatta:  esistono  difatti  scimmie  che  si  nutrono  prevalentemente  di  semi,  altre  di  crostacei,  altre  ancora  di  uccelletti,  di  grossi  insetti,  di  piccoli  mammiferi.  osservazioni  recenti  hanno  dimostrato  che  gli  scimpazé,  ritenuti  comunemente  vegetariani,  non  disdegnano  di  cacciare  (e  di  mangiare)  suidi  selvatici  o  giovani  babbuini.  Le  scimmie  antropomorfe  (i  già  citati  scimpanzé,  gli  oranghi,  i  gorilla  Curiosa  inquadratura  di  un  bellissimo  esemplare  di  gibbone.  2728  RE  ed  i  gibboni)  sono  quelle  che  richiedono  l'alimentazione  più  complessa:  latte,  the,  uova,  formaggio,  miele,  riso,  carne,  frutta  e  verdura,  il  tutto  opportunamente  distribuito  nell'arco  della  giornata,  opportunamente  <<  presentato  »>,  opportunamente  alternato  nell'arco  della  settimana.  A  questo  si  aggiunga  il  fatto  che,  trattandosi  di  animali  dalla  spiccata  individualità,  ogni  individuo  ha  dei  ben  precisi  gusti  alimentari:  in  altre  parole,  quel  che  piace  al  gorilla  Pietro  può  non  piacere  al  gorilla  Giovanni,  il  che  rende  abbastanza  complesso  il  compito  del  cuoco  »  che  deve  spesso  preparare  cibi  diversi  anche  per  animali  della  stessa  specie.  Un  animale  che  lascia  sovente  perplessi  i  visitatori  dello  zoo  è  il  formichiere:  ci  si  chiede  come  e  dove  sia  possibile  recuperare  l'enorme  numero  di  formiche  necessarie  alla  sua  alimentazione.  In  realtà  esso.  viene  alimentato  con  una  miscela  di  carne  tritata,  latte  e  miele,  cui  viene  aggiunta  della  frutta  tritata  che  ha  il  compito  di  garantire  un  corretto  svolgimento  delle  funzioni  intestinali.  per  far  sì  che  l'animale  assuma  di  buon  grado  la  semiliquida  poltiglia  così  diversa  dal  suo  alimento  naturale,  è  sufficiente  aggiungere  una  goccia  di  acido  formico,  il  cui  odore  rappresenta  per  il  formichiere  un  irresistibile  stimolo  dell'appetito.  Un  mondo  di  raffinati  ed  esigenti  buongustai  è  quello  degli  uccelli.  esistono  uccelli  granivori,  insettivori,  carnivori,  frugivori,  piscivori,  erbivori,  onnivori,  ma  sarebbe  un  grave  errore  considerare  troppo  rigide  queste  divisioni:  è  noto  infatti  che  gran  parte  dei  granivori  si  cibano  anche  di  insetti  durante  il  periodo.  della  riproduzione  e  dell'allevamento  dei  piccoli,  o  che  i  rapaci,  notoriamente  carnivori,  mangiano  spesso  insetti  e  frutti,  o  che  fra  i  pappagalli,  il  cui  robusto  becco  fa  pensare  ad  una  dieta  granivora  o  frugivora,  esistono  anche  specie  che  si  nutrono  di  nettare.  Uccelli  nettarivori  per  eccellenza  sono  i  colibri  (più  noti  con  il  nome  di  uccelli  mosca),  ma  non  bisogna  dimenticare  che  nelle  corolle  dei  fiori  si  trovano  sempre  discrete  quantità  di  piccoli  insetti  che  i  colibri  assumono  assieme  al  nettare:  ecco  perché  nelle  miscele  sciroppose  di  latte,  miele,  destrosio  ed  acqua  con  cui  i  colibrì  vengono  alimentati,  sil  aggiungono  piccole  quantità  di  estratto  di  carne.Importantissima  per  gli  animali  in  cattività  la  ricostruzione  di  un  ambiente  di  vita  simile  a  quello  di  origine  sia  per  quanto  riguarda  gli  spazi  che  per  il  mantenimento  delle  loro  abitudini  fondamentali.  Troppo  lungo  sarebbe  parlare  diffusamente  dell'alimentazione  degli  uccelli.  mi  limiterò,  a  titolo  di  esempio,  ai  fenicotteri,  che  rappresentano  il  simbolo  dello  Zoo  di  Torino.  In  natura  i  fenicotteri  si  cibano  di  microrganismi  acquatici,  sia  animali  che  vegetali:  allo  zoo  vengono  nutriti  con  una  miscela  dalla  seguente  composizione:  pesce  tritato  35%.  pane  20%.  mangime  per  pulcini  20  per  cento.  farina  gialla  5%.  miglio  5%.  panico  5%.  fiocchi  d'avena  5%.  carote  tritate  5%.  Al  tutto  si  aggiunge  del  carotene  sintetico,  che  ha  la  funzione  di  mantenere  il  colore  roseo  del  piumaggio.  Tralascerò  di  parlare  degli  anfibi,  ospiti  poco  frequenti  degli  zoo,  e  dei  pesci,  ospiti  propri  degli  acquari,  e  spenderò  un'ultima  parola  per  i  rettili,  in  particolare  per  i  serpenti.  Questi  ultimi,  cacciatori  in  natura,  rimangono  cacciatori  anche  in  cattività:  l'unico  modo  di  alimentarli  è  quello  di  dar  loro  prede  vive  quali  cavie  o  topini  bianchi,  e  solo  in  casi  rarissimi  si  riesce  a  «  convincere  >>  un  serpente  ad  accettare  animali  morti  o  pezzi  di  carne.  Molti  ritengono  una  crudeltà  somministrare  cibo  vivo,  ma 
bisogna  fare  due  considerazioni:  la  prima  è  che  la  morte  della  preda  è  istantanea  (non  appena  le  possenti  mascelle  del  serpente  si  chiudono  sulle  sue  vertebre  cervicali),  la  seconda  è  che  sarebbe  una  crudeltà  ben  peggiore  lasciar  morire  di  fame  il  serpente  che,  nonostante  sia  irragionevolmente  detestato  dalla  maggior  parte  delle  persone,  ha  un  suo  ben  preciso  ruolo  nella  natura  ed  ha  gli  stessi  diritti  di  qualsiasi  altro  essere  vivente.  29