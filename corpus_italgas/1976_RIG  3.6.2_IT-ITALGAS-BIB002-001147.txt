Titolo:  Gli  universi  della  mano 
Sottotitolo:     
Testo:
ITALGAS  1975-76GLI  UNIVERSI  DELLA  MANO  di  Giorgio  Celli  ****La  mano  è  un  universo  in  miniatura,  un  microcosmo,  di  cui,  nei  millenni,  con  ottiche  mistiche  o  scientifiche,  l'uomo  ha  studiato  la  cartografia,  le  mappe,  il  linguaggio,  la  struttura  organica,  l'anatomia.  «Non  sappia  la  mano  destra  quello  che  fa  la  sinistra»,  ammoniscono  i  testi  sacri.  perché  ogni  mano,  demone  speculare,  si  replica  simmetricamente  nell'altra,  è  il  «doppio»  di  se  stessa.  I  chiromanti  pensano  che  il  destino  sia  scritto  nelle  linee  che  percorrono,  variamente  arborizzate,  il  palmo  della  mano.  la  polizia  scientifica,  mediante  l'analisi  delle  cosidette  «impronte  digitali»,  questi  ideogrammi  estremamente  personali,  questa  firma  biologica,  che  ciascuno  di  noi  esibisce  sui  polpastrelli,  ha  spesso  determinato  il  destino  sociale  di  chil  si  era  posto  al  di  fuori  della  legge.  La  mano  è  un  luogo  di  unificazione  dei  contrari,  una  latitudine  anatomica  dove  magia  e  scienza  si  confrontano  e  confluiscono.  Anche  filosofi  di  opposte,  avverse  visioni  del  mondo,  Engels  e  Spengler,  per  esempio,  concordano  nel  sottolineare  la  importanza  determinante  della  mano  nel  misterioso  processo  di  trasformazione  della  bestia  originaria  in  uomo.  Mano  e  cervello  hanno,  fin  dai  primordi,  interagito  potentemente  tra  di  loro  a  mutare  una  scimmia  primitivamente  arboricola  nel  sensibile  abitatore  dei  labirinti  della  metafisica.  «Lo  specializzarsi  della  mano»  scrive,  infatti,  Engels'  «significa  lo  strumento  e  lo  strumento  significa  l'attività  specificatamente  umana,  la  reazione  modificatrice  dell'uomo  sulla  natura,  la  produzione...  Soltanto  l'uomo  è  riuscito  ad  imprimere  il  suo  marchio  sulla  natura...  e  tutto  questo  l'ha  fatto  inizialmente  ed  essenzialmente  con  la  mano.  Perfino  la  macchina  a  vapore,  fino  ad  oggi  [l'autore  scrive  in  pieno  ottocento]  il  suo  Nella  pagina  a  fianco:  modi  di  amputazione  delle  dita  a  Gargas  (da  Ali  Sahly,  La  grotte  préhistorique  de  Gargas,  Imp.  J.  Curcuorn-Rieumes).  Qui  a  fianco:  mani  di  primati,  da  sinistra  a  destra  e  dall'alto  al  basso:  Tupaia,  Indri,  scimpanzé,  uomo,  orango  (da  Bernard  G.  Campbell,  Storia  evolutiva  dell'uomo,  Milano,  Isedi,  1974).  strumento  più  potente  per  la  trasformazione  del  mondo  si  basa,  in  ultima  analisi,  sulla  mano.  Ma  con  essa,  a  poco  a  poco,  si  è  sviluppata  la  mente,  si  è  formata  la  coscienza....  la  mano,  da  sola,  non  avrebbe  mail  realizzato  la  macchina  a  vapore,  se  il  cervello  dell'uomo  non  si  fosse  sviluppato  con  essa,  a  fianco  di  essa,  e  forse  attraverso  di  essa».  Più  radicale  ancora,  nell'attribuire  alla  mano  una  funzione  chiave  nel  processo  di  ominazione,  Spengler  scrive  in  una  sua  opera  del  1931²:  «Che  cos'è  l'uomo?  Come  l'uomo  è  divenuto  tale?  La  risposta  è:  grazie  alla  genesi  della  mano...  Nessun  animale  da  preda  può  scegliere  la  propria  arma,  ma  l'uomo  non  si  accontenta  di  sceglierla,  la  confezione  in  forza  delle  sue  idee  personali.  Mediante  questo  fatto  egli  si  arroga  una  formidabile  superiorità  nella  lotta  contro  i  suoi  simili,  contro  gli  altri  animali  e  contro  la  Natura...».  Anche  per  Spengler  la  mano  e  il  cervello  hanno  stabilito  un  rapporto  di  organico,  evolutivamente  laborioso  sinergismo,  ma  in  un  punto,  davvero  essenziale,  i  due  filosofi  rivelano  l'antitesi  radicale  dei  loro  «luoghi  ideologici»:  Engels  pensa  alla  910  mano,  e  allo  strumento,  come  mezzi  di  produzione,  come  «lavoro»>,  mentre  Spengler,  pur  intitolando  il  capitolo  del  suo  libro  da  cui  abbiamo  tratto  la  citazione  «La  mano  e  l'utensile»,  enfatizza  i  rapporti  tra  la  mano  e  l'arma,  e  vede  l'uomo  come  un  predatore  tecnologicamente  equipaggiato,  in  perpetuo  conflitto  gladiatorio  con  i  suoi  simili  e,  titanicamente,  con  l'intero  creato.  Per  Engels  è  il  lavoro  che  ha  umanizzato  la  scimmia  primordiale,  mentre  per  Spengler  sono  state  la  predazione,  la  caccia,  la  pratica  sopraffattoria,  l'omicidio.  Questa  ipotesi  dell'uomo  divenuto  tale  attraverso  un'epopea  sanguinaria  è  stata  elaborata  da  antropologi  sudafricani,  Dart  soprattutto,  il  celebre  scopritore  degli  australopitechi,  e  da  pensatori,  sulla  sua  falsariga  reazionaria  e  biologizzante,  come  Ardrey,  che  in  un  suo  libro³  scrive:  «Quel  che  Dart  voleva  affermare  era  la  semplice  tesi  secondo  cui  l'uomo  era  emerso  dal  mondo  antropoide  per  una  sola  ragione:  perché  era  un  assassino...  Imparammo  in  primo  luogo  a  stare  in  posizione  eretta  per  le  necessità  di  una  vita  predatoria.  Le  nostre  mani  erano  ormai  libere  di  colpire  e  dil  lanciare...  Un  sasso,  un  bastone,  un  osso  pesante,  per  la  scimmia  assassina  nostra  antenata  significarono  il  margine  della  sopravvivenza.  Ma  l'uso  delle  armi  significava  nuove  e  sempre  più  numerose  esigenze  di  coordinazione  dei  muscoli,  del  tatto  e  della  vista,  per  il  sistema  nervoso.  e  così  nacque  finalmente  il  cervello  grande,  così  nacque  l'uomo».  L'uomo,  per  Spengler,  per  Dart,  per  Ardrey  sarebbe,  dunque,  un  Caino  totale,  un  genocida  costituzionale,  un  assassino  per  vocazione  e  per  evoluzione,  un  Attila  ereditario...  Questo  pessimismo  metafisico  e  feroce,  fondato  più  su  ideologie  che  su  fatti,  sembra  subire,  ahimè,  nel  novecento,  un'imponente  verifica  storica.  al  centro  di  questo,  che  Rimbaud  ha  profeticamente  chiamato  «il  tempo  degli  assassini»,  l'uomo  si  chiede,  con  angoscia  crescente,  se  la  sua  distruttività  non  sia  solo  il  prodotto  di  una  cultura  imperialista,  di  un  indottrinamento  malefico  e  di  una  società  dedita  alla  rapina,  ma  di  una  pulsione  profonda,  di  un  istinto  complesso  e  polimorfo,  il  «cosiddetto  male»  di  Lorenz,  che  dorme,  pitecantropo  in  letargo,  nei  meccanismi  neurologici  della  nostra  mente,  pronto  a  ridestarsi  e  a  incendiare,  Tamerlano  biologico,  il  pianeta.  La  mano  e  l'arma,  a  ogni  modo,  resteranno  sempre  un  binomio  di  minima,  rispetto  a  quello,  più  grande  e  generale,  tra  l'uomo  e  la  tecnologia,  tra  l'uomo  e  la  conoscenza,  che  mette  in  stato  di  assedio  il  mondo.  Scrive  Campbell:  «Noi  dobbiamo  l'esame  delle  cose,  come  oggetti  distinti,  all'evoluzione  della  mano  dei  primati,  con  il  pollice  opponibile».  Questa  presa  «discriminante»  sulle  cose  «aprì  la  porta  allo  sviluppo  del  pensiero  concettuale  e  infine  della  cultura».  Questa  nostra  mano,  allora,  assassina  e  laboriosa,  dottor  Jeckil  e  mister  Hyde  di  ognuno,  che  proiettiamo  virtualmente,  prolungamento  Gargas:  alcune  mani  mutilate.  Nella  foto  a  fianco,  sopra:  Gargas,  la  foresta  incantata  delle  stalattiti  e  delle  stalagmiti.  Sotto.  Retorica  della  mano,  da  sinistra  a  destra  e  dall'alto  al  basso:  triumpho.  despero.  explodo.  assecuro  (da  John  Bulwer,  Chirologia  or  the  natural  language  of  the  hand,  1644).SP  inorganico  e  progettuale  del  nostro  corpo  a  coagularsi  nell'arma  e  nell'utensile,  questa  mano,  con  le  sue  dita,  i  «dieci  ladri  e  fornicatori  di  cui  parla  Amleto,  che  prende  possesso  del  mondo,  che  afferra  il  mondo,  che  ci  rivela,  attraverso  il  tatto,  occhio  cieco  dell'uomo,  la  solidità,  l'alterità  delle  cose,  l'oggettività  della  materia,  preludio  la  nascita  di  ogni  attività  scientifica,  è  l'allegoria  magica  e  trasparente  del  nostro  essere  più  autentico,  è  il  geroglifico  araldico  della  nostra  contraddittoria  e  dilacerata  umanità.  La  mano  e  l'occhio  si  confrontano  e  si  completano.  abitano  due  universi  paralleli,  ma  complementari.  la  mano  è  insediata  nel  tempo,  l'occhio  nello  spazio.  l'una  abita  la  durata,  l'altro  la  distanza.  E  come  la  voce  dell'uomo,  che  cerca  gli  altri,  per  attirarli,  sedurli,  convincerli,  terrificarli,  la  mano  parla.  Ha  una  parte  centrale  nel  linguaggio  dei  gesti,  cui,  per  altro,  partecipa  tutta  la  macchina  corporea.  Il  linguaggio  dei  gesti,  fortemente  onomatopeico»,  concreto,  fatto  di  elementi  che  sono  spesso  lo  scheletro  formale,  condensato  da  una  violenta  stilizzazione,  della  cosa  evocata,  è  fortemente  uniforme  nei  suoi  modi,  forse  perché  nasce  1112  (VIR  da  una  enfatizzazione  della  fisiologia  degli  atteggiamenti  del  corpo,  e  nota,  infatti,  Wundt,  in  un  suo  celebre  trattato  che  il  gesticolare  dei  sordomuti  e  dei  pellerossa  del  Dakota  presentano  una  singolare  similarità.  Il  linguaggio  della  mano,  in  quanto  linguaggio,  si  sviluppa,  tuttavia,  nel  senso  di  una  progressiva  astrazione  dei  suoi  «vocaboli».  Può  anche  divenire,  si  veda  la  gesticolazione  segreta  dei  camorristi  napoletani,  un  gergo,  un  codice  destinato  ai  membri  di  un  gruppo  isolato  e  complice,  oppure  il  «gesto»  della  mano  può  fiorire  nella  meravigliosa  coreografia  dei  Mudras,  rituale  buddista,  in  cui  le  mani,  destra  e  sinistra,  prefigurano  per  gli  iniziati  rispettivamente  il  mondo  profano  e  il  mondo  sacro,  e  in  cui  le  molteplici,  raffinatissime  combinazioni  delle  dita  mimano  un  dramma  cosmico  di  reincarnazioni  e  di  stati  dell'essere,  evocando  figure  di  divinità,  di  fiori  sacri,  di  animali  teomorfi.  Nel  teatro,  la  mano  acquista  una  sua  valenza  espressiva  particolare  e  peculiare,  diventa  un  elemento  vitale  della  dinamica  drammaturgica  e,  agendo  in  sintonia  e  in  sinergia  con  la  voce  dell'attore,  partecipa  attivamente  alla  costruzione  delle  metaYou  fore  teatrali  del  pathos  e  del  carattere.  Abbiamo  detto  che  la  mano  genera  la  tecnologia,  afferra  il  mondo.  E,  tuttavia,  fin  dai  primordi,  il  suo  rapporto  scivola  dal  naturale  al  soprannaturale,  va  dall'utensile  alla  chiromanzia,  dall'oggetto  al  talismano  (si  vedano  le  mani  portafortuna  di  Pompei),  tenta  di  penetrare  al  di  là  del  tessuto  visibile  dei  fenomeni.  Nei  pirenei  francesi,  in  una  zona  ancora  rigogliosa  di  boschi  e  di  acque  vorticose  e  limpide,  a  non  grande  distanza  da  Lourdes,  in  una  regione,  quindi,  si  potrebbe  dire,  dedita  ear  In  alto:  Il  linguaggio  della  mano  come  gergo  e  magia.  Il  gergo  gestuale  degli  antichi  napoletani,  da  sinistra  a  destra,  sulle  due  file:  insulto.  faccia  d'asino!.  insulto.  allusione  a  un  legame  d'amore  tra  due  persone.  segno  di  esclamazione.  d'accordo!.  parla  chiaro!.  cornuto!.  attenzione,  silenzio!.  beviamocene  uno!  (da  Andrea  de  Jorio,  La  mimica  degli  antichi  investigata  nel  gestire  Napoletano,  Napoli,  1832).  Qui  sopra:  mudra  coreografica  del  pavone.  a  sinistra:  pavone  in  riposo.  a  destra:  pavone  che  fa  la  ruota  (da  Léon  Brun,  La  main  et  l'esprit,  Paris,  1963).Il  linguaggio  della  mano  nei  pellerossa.  da  sinistra  a  destra  e  dall'alto  in  basso:  mezzogiorno,  tempo,  luna,  sella,  tenda  (da  William  Tomkins,  Indian  sign  language,  New  York,  1969.  da  millenni  ai  carismi  dell'allucinazione  e  dell'estasi,  esiste  una  grotta  preistorica  affascinante  e  terribile,  un  santuario  di  ventimila,  venticinquemila  anni  di  età,  Gargas,  noto  anche  come  la  grotta  delle  mani  mutilate.  Nelle  grotte  preistoriche  francesi  e  spagnole,  meravigliosamente  affrescate  e  graffite-grandioso  zodiaco  opera  del  cacciatore  paleolitico  delle  forme  di  mani  stampate  a  colori  sulla  roccia,  in  negativo  o  in  positivo,  non  sono  infrequenti,  ma  solo  a  Gargas,  queste  mani  di  uomini  scomparsi  da  venti  e  più  millenni,  poste  al  centro  di  una  foresta  cantata  di  stalagmiti  e  stalattiti,  hanno  una  straordinaria  caratteristica:  sono  variamente  mutilate.  Sahly',  che  ha  condotto  un  censimento  attento  ed  esauriente,  scrive  che  le  mani  di  Gargas  sono,  nel  complesso,  219,  di  cui  87  rosse,  127  nere,  una  ocra  e  4  bianche.  A  eccezione  di  una  decina,  tutte  queste  mani  presentano  le  falangi  troncate  a  diverse  altezze.  e  che  si  tratti  di  amputazioni  vere  e  proprie  sembra  dimostrato,  secondo  Sahly,  da  evidenti  segni  patognomici.  La  mano  mutilata  è  quasi  sempre  quella  sinistra,  la  mano  sacra,  magica,  la  mano  dei  chiromanti,  ma  anche  quella  solitamente  più  inabile,  meno  efficiente  nel  manipolare  gli  oggetti,  nel  reggere  l'arma.  Quale  oscuro,  insondabile  rito  di  caccia,  a  quale  divinità  sconosciuta,  forse  terrificante,  officiavano,  a  un  centinaio  di  chilometri  dalla  città  di  Lourdes,  questi  uomini  paleolitici?  Non  lo  sapremo  mai.  Il  pozzo  del  passato  conserva,  sommersi,  i  suoi  segreti.  Possiamo  fare  qualche  congettura,  mettendo  in  atto  quell'operazione  di  rimando  etnologico,  sulla  cui  legittimità  non  si  sarà  mai  discusso  abbastanza.  Perché  nulla  ci  autorizza  a  fare  paralleli  tra  i  primitivi  preistorici  ei  cosiddetti  primitivi  attuali.  Tra  questi  ultimi,  a  ogni  modo,  per  quel  che  può  valere  ricordarlo,  le  mutilazioni  rituali  non  sono  infrequenti.  Tutti  ricorderanno  le  ferite  e  le  amputazioni  che  si  infliggono  i  pellerossa  nelle  ultime  scene  di  un  film  etnologicamente  impeccabile  «Un  uomo  chiamato  cavallo»>.  Le  mani  mutilate  di  Gargas  sono,  comunque,  una  delle  massime  espressioni  di  abnegazione  sacra  che  ci  abbia  trasmesso  l'uomo  di  una  remota,  in  gran  parte  misteriosa,  preistoria.  Perché  se  la  mano  e  lo  spirito  umano,  come  ha  scritto  Brun,  sono  in  perpetua  osmosi  e  simbiosi,  sacrificare  qualcosa  della  propria  mano  equivale  a  compromettere  l'integrità  della  propria  "anima»>.  Engels  F.,  Dialettica  della  Natura.  Ed.  Riun.,  Roma  1974.  Spengler  O.,  L'homme  et  la  technique.  Gallimard,  Paris  1958.  3  Ardrey  R.,  L'istinto  uccidere.  Feltrinelli,  Milano  1968.  4  Lorenz  K.,  Il  cosiddetto  male.  Il  Saggiatore,  Milano  1969.  5  Campbell  B.  G.,  Storia  evolutiva  dell'uomo.  Isedi,  Milano  1974.  Wundt  G.,  La  psicologia  dei  popoli.  Bocca,  Torino  1929.  7Sahly  A.,  La  grotte  préistorique  de  Gargas.  Imp.  J.  Curcuorn-Rieumes,  estratto  senza  data.  Brun  J.,  La  main  et  l'esprit.  Press.  Univ.  France,  Paris  1963.  13