Titolo:  Bataille  de  Reines 
Sottotitolo:  turismo  "minore" 
Testo:
ITALGAS  1975-7638  BATAILLE  DES  REINES  Tra  le  numerose  manifestazioni  che  si  tengono  in  Val  d'Aosta  approfittando  delle  ultime  piacevoli  e  variopinte  giornate  di  sole  estivo,  ce  n'è  una  particolarmente  avvincente.  Le  sue  origini  sono  antichissime,  radicate  nel  sentimento  che  lega  uomo  e  natura.  Si  tratta  della  battaglia  delle  «regine»>,  dove  le  regine  (reines  nel  dialetto  francofono  della  Vallée)  regnano  su  stalle  e  pascoli  e  si  contendono  il  titolo  a  cornate.  La  competizione  ha  tutto  il  sapore  di  un  rodeo  nostrano:  un  recinto  fatto  di  sacchi  stesi  e  di  cartelloni  che  pubblicizzano  mangimi  e  macchine  agricole  nasconde  il  tutto  e  contribuisce  ad  incuriosire  chi  sta  fuori.  Si  sentono  solo  muggiti,  grida  e  scampanii.  Ogni  tanto  qualche  attimo  di  silenzio  e  poi  di  colpo  un  applauso.  Alcuni  coloriti  ragazzi  del  paese  stanno  all'entrata:  hanno  due  sedie  e  un  tavolino  con  su  dei  biglietti,  dei  timbri  e  una  cassettina  di  soldi.  Arrivi,  paghi  (non  è  caro,  ma  avresti  pensato  meno)  e  ti  timbrano  una  mano:  «così  ti  spiegano  «può  entrare  e  uscire  quando  vuole,  chè  noi  lo  vediamo  subito».  Orgogliosi  del  marchio  a  fior  di  pelle  ci  si  avvia  ai  bordi  del  recinto.  TURISMO  "MINORE"  Le  mucche  vi  entrano  a  due  a  due,  precedute  da  un  annuncio  dell'altoparlante.  Hanno  un  numero  sul  mantello  scritto  alla  buona  con  pennello  e  vernice.  al  collo  portano  il  classico  campanaccio.  Con  loro  entra  in  campo  il  rispettivo  accompagnatore:  a  volte  è  lo  stesso  proprietario,  a  volte  è  il  guardiano  che  le  segue.  abitualmente.  È  lui  che  le  incita,  le  accarezza,  le  trattiene  prima  del  combattimento.  Le  due  avversarie  si  guardano,  si  studiano.  alcune  adottano  una  vera  e  propria  pre-tattica»:  fingono  indifferenza  e  poi  attaccano  a  sorpresa.  Nell'insieme  c'è  sempre  una  pacifista,  indifferente  di  proposito,  che  di  Giorgio  Vivalda«  Quadri  »  della  bataille:  reines  a  confronto  e  la  migliore  in  trionfo.  Sullo  sfondo  la  giuria  attentissima.  guarda  la  gente  e  poi  si  mette  a  brucare  l'erba.  l'accompagnatore  prima  la  incita  pesantemente,  poi  si  dispera,  poi  si  vergogna  ed  esce  dal  campo.  Il  combattimento  non  dura  molto.  Dopo  un  paio  di  minuti  al  massimo  una  delle  due  contendenti  indietreggia  e  getta  la  spugna.  Poi  un  altro  annuncio,  altre  due  aspiranti  regine  in  campo  e  così  via,  girone  per  girone,  fino  all'ultimo  match  che  designerà  la  vincitrice.  Gli  ultimi  sono  i  momenti  più  attesi:  il  pubblico  si  è  fatto  più  folto  e  silenzioso,  la  giuria,  accampata  alla  meglio  sul  cassone  di  un  camion  ai  bordi  del  recinto  è  più  attenta.  l'arbitro  dal  canto  suo  sente  la  responsabilità  del  momento  e  saltella  attorno  agli  animali  per  cogliere  eventuali  irregolarità.  Al  collo,  in  luogo  del  fischietto,  sfoggia  un  ambito  medaglione  di  legno  con  su  scritto  «Comité  bataille  des  reines  -  Cogne».  Si  tirano  fuori  i  premi  mentre  la  gente  invade  il  campo:  alla  mucca  campanaccio  speciale  (il  suo  suono  si  distingue  dagli  altri  e  per  tutta  un'annata  si  saprà  che  nei  pressi  c'è  una  regina)  con  un  meraviglioso  collare  cesellato  e  variopinto.  Al  proprietario  una  somma  in  danaro  tanto  per  rifarsi  delle  spese,  una  grolla  dell'amicizia  e  tante  bevute.  Finita  la  festa  si  tolgono  i  recinti,  si  caricano  gli  animali  sui  furgoni  e  ci  si  raccoglie  a  bere,  ballare  e  suonare  la  fisarmonica  attorno  al  camion  della  giuria,  trasformato  ora  in  palco  per  colorite  esibizioni  estemporanee.  La  gente  del  posto  crede  in  queste  tradizioni  e  le  prende  sul  serio:  aspetta  la  «bataille»  per  tanto  tempo  e  quando  è  finita  continua  a  parlarne  per  un  bel  po'.  Il  prezzo  di  mercato  delle  vincitrici  raddoppia,  non  solo  per  l'onore  di  avere  in  stalla  una  regina,  ma  anche  perché  di  solito  questo  titolo  è  assoluta  garanzia  CGERARD  10  di  robustezza  e  perfetta  condizione  della  bestia.  La  stessa  cosa  succede  all'altra  «reina»,  quella  tutta  stalla  e  vitellino.  Nello  stesso  periodo  in  cui  si  svolgono  queste  battaglie,  si  tengono  infatti  in  valle  un'altra  serie  di  competizioni:  è  da  queste  che  emerge  la  miglior  produttrice  di  latte,  eletta  dopo  tanto  di  mungitura  «all'ultima  goccia».  I  villeggianti  e  i  turisti  cittadini  (li  riconosci  dall'atteggiamento  smaliziato  e  dalle  macchine  fotografiche  costose)  sono  un  po'  meno  entusiasti,  o  per  lo  meno  lo  sono  in  modo  diverso.  Ma  apprezzano  ugualmente  queste  manifestazioni,  tanto  che  mai  come  in  queste  occasioni  si  sprecano  parole  come  «tradizione  popolare»,  «folklore»,  «contatto  con  la  natura»  (che  qui  si  percepisce  anche  col  naso).  Ma  credo  sia  difficile  entrare  realmente  nello  spirito  con  cui,  tra  i  locali,  si  sentono  queste  feste.  difficile  capire  perché  il  vincitore  si  rotola  per  terra  di  gioia,  saltella  e  bacia  la  sua  regina».  39