Titolo:  Vino  vignaioli  e  Monferrato 
Sottotitolo:  viaggio  attraverso  "cantine"  e  trattorie 
Testo:
ITALGES  1977  -  7818  VIAGGIO  ATTRAVERSO  "CANTINE"  E  TRATTORIE  VINO  VIGNAIOLI  E  MONFERRATO  di  Carlo  Beltrame  in  1957Sulle  pagine  di  un  settimanale  monferrino  («<Vita  Casalese  »)  e  di  una  gloriosa  rivista  vinicola  tra  le  più  vecchie  d'Italia  («<ll  Coltivatore  e  Giornale  Vinicolo  Italiano»,  fondato  a  Casale  Monferrato  da  G.  A.  Ottavi  nel  1854),  stiamo  percorrendo  un  itinerario  che  si  intitola  «viaggio  attraverso  i  vignaioli  del  Monferrato»  e  che  è  già  arrivato  a  oltre  130  «puntate»  o  «<tappe».  È  stata  e  continua  ad  essere  una  interessante  scoperta  di  uomini  e  di  cantine,  di  vini  e  di  buone  tavole  monferrine,  di  ambienti  e  di  mentalità.  Vorrei  precisare  che  al  mio  «viaggio»  interessano  sì  i  vini,  ma  anche  l'ambiente  della  vite,  del  vino  e  i  personaggi  di  questo  ambiente:  dove  ci  sono  nomi  affermati  e  case  vinicole  di  razza,  insieme,  e  sono  i  più,  a  modesti  vignaioli,  nelle  cui  cantine  si  trova  spesso  la  bottiglia  che  non  si  dimentica  più.  Quei  modesti  vignaioli,  in  definitiva,  che  restano  spesso  ignoti  ai  più,  pur  meritando  talvolta  gli  elogi  riservati  ai  grandi.  Dice  Luigi  Veronelli,  nel  suo  «Catalogo  Bolaffi  dei  vini  d'Italia  n.  4»,  parlando  del  vignaiolo  ignoto  (e  dedicando  ad  esso  il  catalogo):  «Piccolo  il  podere,  minuta  la  vigna,  perfetto  il  vino.  più  facile,  ed  ingiusto,  averlo  ignorato,  il  vignaiuolo  >>.  Il  nostro  «viaggio»  è  cominciato  nella  primavera  del  1973  con  un  vignaiolo  che  abita  alle  porte  di  Casale,  Alberto  Vergnasco  di  Vialarda,  per  toccare  appena  dopo  un  «castello  >>  che  ha  poco  da  invidiare  alle  analoghe  «istituzioni»>  vinicole  francesi  (si  trattava  del  Castello  di  Gabiano),  una  cantina  sociale  intitolata  ad  un  particolare  vino  DOC  (il  Rubino  di  Cantavenna)  e  una  casa  vinicola  affermata  (come  quella  di  Fiorenzo  Vernetti,  a  Mombello).  Entrando  nelle  case  e  nelle  cantine,  davanti  a  delle  bottiglie  di  vino,  abbiamo  non  solo  conosciuto  delle  persone,  ma  ci  siamo,  spesso,  fatti  degli  amici,  anche  quando  questi  erano  alquanto  recalcitranti  all'intervista,  come  il  Tino  Balocco  (che,  insieme  ai  fratelli,  ha  vigneti  a  Quarti  di  Pontestura),  con  il  quale  peraltro  passammo  subito  al  «tu»>,  come  se  ci  fossimo  sempre  conosciuti.  D'altro  canto,  ci  vuole  pure  qualcuno  a  bilanciare,  con  un  po'  di  ritrosia  non  artificiosa,  l'aggressività  <<milanese»  di  Livio  Pavese  di  Treville  o  la  sorniona  e  occulta  attitudine  al  marketing  di  qualche  altro  amico.  Il  mio  viaggio  ha  seguito  grosso  modo  il  tracciato  della  «strada  del  vino»  del  Basso  Monferrato.  Questa  parte  e  arriva  a  Casale  Monferrato  lungo  un  arco  che  tocca  Vialarda,  Pontestura,  Camino,  Cantavenna,  Gabiano,  Cerrina,  Villadeati,  Alfiano  Natta,  Cereseto,  Ottiglio,  Olivola,  Frassinello,  Vignale  e  Conzano.  Sono  interessanti  anche  due  particolari  «collegamenti  interni».  Il  primo  da  Cerrina  ci  porta  a  Casale  percorrendo  la  strada  della  Valle  Cerrina  e  proseguendo  successivamente  sul  tratto  terminale  della  Asti-Casale  Monferrato.  L'altro  si  fa  percorrendo  la  Valle  Ghenza.  Offre  al  turista  una  incomparabile  serie  di  «deviazioni  >>  verso  la  Curella,  Lignano,  Cellamonte,  Rosignano  e  la  sua  «rocca»>,  San  Martino,  Colma,  San  Pancrazio.  La  zona  è  dominata  dal  binomio  Barbera  (del  Monferrato  e  d'Asti)  e  Grignolino  (del  Monferrato  Casalese),  con  una  schiacciante  preponderanza  della  prima  sul  secondo,  ma  vanno  considerati  il  Rubino  di  Cantavenna,  la  Freisa,  la  Malvasia  oltre  a  qualche  vino  raro,  come  il  Nebbiolo,  il  Pais,  la  «<Moscatellina»,  la  Bonarda,  e  altri  ancora  meno  noti,  ma  che  un  viaggio  attento  certamente  aiuta  a  scoprire.  Il  Nebbiolo,  ad  esempio,  l'abbiamo  scoperto  in  comune  di  Cerrina  e  in  comune  di  Rosignano,  la  Moscatellina,  tra  le  altre  cose,  a  Vignale.  E  così  via.  Le  cento  e  più  tappe  del  nostro  viaggio  hanno  preso  in  considerazione  il  vignaiolo  sconosciuto  alle  prime  fasi  del  processo  di  commercializzazione  e  quello  già  con  un  mercato,  la  casa  vinicola  di  razza,  l'imbottigliatore,  le  cantine  sociali  della  zona,  qualche  distilleria,  diversi  ristoranti  di  fama  o  nascosti  nell'ombra  (ma.  non  per  questo  meno  validi).  Vogliamo  citare  alcuni  primi  nomi?  Ma  sì.  Ricordiamo  allora  Mario  Garoglio  di  Trittango  (comune  di  Villadeati),  che  è  cieco  e  che  fa  sia  il  vignaiolo  che  il  cantiniere  Giuseppe  Ravizza,  il  sindaco-vignaiolo  di  Rosignano  Monferrato,  Sandro  Negro  di  Patro  di  Moncalvo  (patria  dei  tradizionali  fischietti  o  «subiet»  di  terracotta),  Gildo  Leporati  di  Casale  (che  fa  dei  vini  con  nomi  strani  come  Gribianco  e  Griesling),  Enrico  Belleri  di  Cellamonte  (noto  soprattutto  nella  zona  per  essersi  sposato  a  cavallo),  Vanni  Francia  di  Case  Coppi  di  Cellamonte,  il  defunto  don  Frascarolo,  parroco  di  Olivola  (uno  dei  comuni  più  celebrati  per  il  Grignolino).  E  poi  ancora  Giovanni  Rossi  (detto  il  «Barbis»>)  di  Vignale,  Deregibus  «Marisa»  di  Cellamonte,  Gino  Cerrano  di  Sorina  (scoperto  grazie  al  sindaco  di  Murisengo,  Prati),  Ezio  Bonzano  di  Terruggia,  Luigi  Brezza  della  Migliavacca  di  San  1920  Cortefenzo  Gabiano  Cantavene  Zenevreto  Hombello  ASTI  Giorgio,  Eliano  Sassone  del  Castello  di  Lignano,  Ferdinando  ed  Evasio  Spinoglio  di  Cereseto,  Ermando  Lavagno  di  Case  Coppi  (Cellamonte),  Luigi  Bersano  di  Lu  Monferrato,  i  simpatici  fratelli  Scarrone  di  Vialarda  (allergici  alla  macchina  fotografica),  Nanni  Caprioglio  vignaiolo  part-time  della  Colma  di  Rosignano,  Amilcare  Gaudio  di  Vignale  (autore  di  un  notevole  «Vinciaret  dal  Münfrà  >>),  i  Riccardi  Candiani  di  Olivola,  il  professor  Rosso  biologo-vignaiolo  e  il  Monastero  di  Rocca  delle  Donne,  Pilade  Picco  di  Zenevreto,  don  Quintino  parroco  di  Ottiglio,  l'Istituto  di  AgricoltuPatro  Pontestura  Cereseto  Ottiglio  Grazzano  Vialer  de  S.Giorgio  Mome  S  Rosignant  Colme  Cellamonte  e  Frassinel  eruggin  ra  di  San  Martino  di  Rosignano,  il  dott.  Zavanone  medico-vignaiolo  di  Mirabello  (detto  il  dottore  dei  <<Balin»),  Pippo  Chiesa  di  Rosignano,  Calvo  di  Corteranzo...  E  l'elenco  è  lungi  dall'essere  completo.  Hanno  fatto  capolino,  qua  e  là,  nel  corso  del  nostro  «viaggio»>,  pure  delle  donne,  come  la  Maria  Pia  Rossi  di  Vignale  (celebre  per  come  etichetta  i  vini  del  padre),  la  Palmina  d'  Brünna  di  Ottiglio,  le  cinque  sorelle  Caprioglio  di  Rosignano.  E  diverse  altre.  Nel  conto  c'erano  anche  le  cantine  sociali.  Citiamo  quelle  di  Rosignano  (la  maggiore  della  zona),  di  San  GiorMILANO  CASALE  MONFERRATO  Conzand  Cimiano  Mirabello  C.  Not  to  ALESSANDRIA  gio  (forni  di  Grignolino  e  Barbera  gli  atleti  italiani  della  penultima  Olimpiade),  di  Vignale,  di  Altavilla,  di  Cantavenna,  di  Lu.  Abbiamo  fatto  tappa  in  alcune  distillerie,  dalla  Magnoberta  di  Casale  alla  Distilleria  di  Rosignano  (che  paga  il  dividendo  ai  soci  con  bottiglie  di  grappa)  alla  distilleria  Bosso  di  Cunico.  E  ci  siamo  fermati,  spesso,  anche  nei  ristoranti,  per  apprezzare  il  buon  vino  insieme  alla  buona  tavola.  Qui,  tra  le  buone  tavole  monferrine,  c'è  solo  l'imbarazzo  della  scelta,  nel  fare  delle  citazioni.  Per  conto  nostro  abbiamo  trovato  il  meglio  in  ri-storanti  affermati,  come  ad  esempio  il  Dubini  di  Mombello  o  il  Bagatto  di  Grazzano  o  il  Faro  di  Casale  Monferrato  o  «Da  Mario»  a  Cantavenna  o  «Da  Maria»>  a  Zanco  di  Villadeati  o  la  «Trattoria  della  Rocca»  a  Rocca  delle  Donne  o  il  Moro  di  Occimiano,  come  pure  ci  siamo  trovati  assai  bene  in  recondite  trattorie  di  Stevani  di  Rosignano,  di  Sant'Antonio  della  Serral  (Odalengo  Grande),  di  Montaldo  dil  Cerrina.  Che  la  nostra  «carrellata»  tra  i  vini  del  Monferrato  Casalese  non  sia  tanto  «soggettiva»  o  arbitraria  è  dimostrato  dal  fatto  che  nel  recente  <<Catalogo  Bolaffi  dei  vini  d'Italia»  di  Luigi  Veronelli,  trovano  posto  numerosi  dei  vini  e  dei  vignaioli  incontrati  nel  corso  del  nostro  viaggio  enologico.  Vediamo,  ad  esempio,  le  citazioni  veronelliane  relative  al  Grignolino  del  Monferrato  Casalese.  Qui  il  giudizio  di  eccellenza  (dato  con  il  simbolo  delle  «tre  stellette»)  va  al  Castello  di  Lignano  e  pare  che  i  Canonici  del  Duomo  di  Casale  fossero  d'accordo,  ante  litteram,  diversi  secoli  fa,  se  stendevano  tanto  di  contratti  di  forniture  per  assicurarsi  l'esclusiva  del  Grignolino  dei  paraggi.  Vignaiola  è  in  questo  caso  Lorenzina  Fusier  Sassone,  mentre  in  cantina  ha  operato  Nella  pagina  a  fianco:  la  cartina  riporta  i  paesi  del  Monferrato  attraverso  i  quali  si  è  svolto  il  viaggio  enologico»>.  Qui  a  fianco:  vendemmia  nel  Monferrato.  egregiamente  l'enotecnico  Ernesto  Colla  (dice  Veronelli:  «Questo  vino  è  opera  davvero  meditata  dell'enotecnico  Ernesto  Colla>>).  Abbiamo  poi  quattro  Grignolini  con  le  due  stelle  del  «molto  buono»>.  Che  sono  del  Castello  di  Gabiano,  di  Giorgio  Cosseta  di  Cellamonte  (cru  Noceto),  dell'Amilcare  Gaudio  (quello  del  «Vinciaret  dal  Munfrà>>)  del  Bricco  Mondalino  a  Vignale  e  del  Livio  Pavese  di  Treville  con  il  cru  Sant'Antonio  (per  un  altro  cru  del  Pavese,  il  Momperlino  in  attesa  della  pienal  maturità,  Veronelli  predice  l'aumento  del  prestigio  a  tre  stelle  e  quindi  all'eccellenza).  Come  «buoni»>  Grignolini  si  citano  infine  quelli  di  tre  Cantine  Sociali  (del  Monferrato,  di  San  Giorgio  e  di  Altavilla),  nonché  quello  della  Ditta  Massa  proveniente  dal  vigneto  della  Folegna  a  Terruggia.  Come  Grignolino  a  sé,  Veronelli  classifica  infine  quello  di  Olivola.  È  il  Grignolino  di  Camillo  e  Giampaolo  Riccardi  Candiani.  Sia  che  venga  dalla  vigna  Presidenta  come  dalla  vigna  Mandola,  si  becca  le  tre  stelle  dell'eccellenza.  Di  fronte  a  questi  vini  Veronelli  stravede:  «Bouquet  di  eccezionale  personalità:  rincorri  e  sei  rincorso  da  mille  ed  una  sensazioni  verdi,  come  di  erborescenze  e  di  linfe,  di  arachidi  >>.  Il  viaggio  attraverso  i  vignaioli  del  Monferrato  (lungi  dall'essere  concluso)  mi  vede  tornare  dalle  singole  tappe  con  bottiglie  di  vino  e  pagine  di  appunti,  fotografie  e  etichette  per  la  mia  collezione,  ma  soprattutto  con  il  ricordo  di  lunghe  chiacchierate,  in  tinelli  come  nelle  «sale»>  delle  case  di  campagna,  in  cantine  come  addirittura  in  <<  infernotti»  (tipici  quelli  in  Enrico  Belleri  e  del  prof.  Ceresa  a  Cellamonte  o  di  Urbano  Basso  a  Odalengo  Piccolo).  E  il  soggetto  della  nostra  tappa  è  spesso  diventato  un  amico.  21