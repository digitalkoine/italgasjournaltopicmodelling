Titolo:  L'industria  del  gas  in  Italia 
Sottotitolo:  problemi  e  prospettive  dell'industria  gasiera  italiana  le  fonti  alternative.  Riunito  in  Praga  il  Consiglio  dell'Unione  Internazionale  dell'Industria  del  Gas.  Costituita  una  commissione  di  lavoro,  presieduta  dall'Italia,  sul  risparmio  energetico.  Notiziario  Italgas.  :  Venezia  :  Praga 
Testo:
RIVISTA  DELLA  SOCIETÀ  ITALIANA  PER  IL  GAS  -  VIA  XX  SETTEMBRE  41-  10121  TORINO  -  ANNO  9  11  M  19  14  7  15  20  2  00  12  17  محبت  Spedizione  in  abbonamento  postale  -  Gruppo  IV-II  semestre  77  -  N.  2  italgas  X  18  13  21  10  16Simboli-oggetto  del  sillabario.  di  Sarah,  scimmia  alfabeta.  Contributi  fotografici  Ansaldo,  Genova  Zanussi,  Pordenone  E.  Bianco  Mario  Tevino,  Revello  G.  Celli,  Bologna.  SEF,  Torino  Famars,  Gardone  Valtrompia  F.  Dattilo  R.  Gamba,  Sarezzo  A.  Zoli,  Gardone  Renato  Zennaro,  Venezia  G.  Vivalda  C.  Rutigliano..  Direzione,  redazione,  amministrazione  via  XX  Settembre  41  Torino  Tel.  23.951  Registrazione  presso  la  Cancelleria  del  Tribunale  di  Torino  con  n.  1919  del  15  febbraio  1968  Spedizione  in  abbonamento  postale  Gruppo  IV  Realizzazione.  GA/STUDIO  artigrafiche.  via  Alfieri  19  Torino  Tel.  51.14.96  Coordinamento  editoriale  Enzo  Peruccio  Impaginazione  E.  Bianco  Stampa  Ages  Arti  Grafiche  Torino  Illustrazioni  di  Anna  Cocola,  Maria  Teresa  Paganoni  e  S.  V.  Costa  italgas  RIVISTA  DELLA  SOCIETÀ  ITALIANA  PER  IL  GAS  Sandro  Tanga  Giuseppe  Calosso  Giorgio  Celli  Franco  Dattilo  Mario  Garano  Giusto  Benedetti  Giorgio  Vivalda  Carlo  Rutigliano  Vittorio  Messori  1-3  4-8  9-13  14-19  20-22  23-25  26-31  32-36  37-39  40-3°  cop.  Pubblicazione  quadrimestrale  Anno  9-  N.  2.  Maggio-Agosto  1977  Direttore  responsabile:  Sergio  Bocca  Gli  articoli  pubblicati  non  impegnano  la  Direzione  della  Rivista,  né  la  Società  Italiana  per  il  Gas,  ma  i  singoli  autori.  Articoli  e  fotografie  non  pubblicati  non  si  restituiscono.  La  rivista  viene  inviata  in  omaggio.  L'industria  del  gas  Verso  una  nuova  civiltà  del  sole  La  marca  »  Saluzzo  Alle  frontiere  del  simbolo  La  valle  delle  Armi  Visita  al  Bucintoro  L'animale  e  l'ambiente.  Sapore  di  grappa  Basilicata  sconosciuta  MemorieL'INDUSTRIA  DEL  GAS  Problemi  e  prospettive  dell'industria  gasiera  italiana  le  fonti  alternative.  Riunito  a  Praga  il  Consiglio  dell'Unione  Internazionale  dell'  Industria  del  Gas.  Costituita  una  commissione  di  lavoro,  presieduta  dall'Italia,  sul  risparmio  energetico.  Notiziario  Italgas  VENEZIA  Problemi  e  prospettive  dell'industria  gasiera  italiana.  Le  fonti  alternative.  È  stato  il  tema  affrontato  dal  V°  Convegno  Nazionale  che  la  Sezione  Tecnologica  dell'ANIG  l'Associazione.  Nazionale  Industria  del  Gas-  ha  tenuto  a  Venezia  il  9  e  10  giugno  scorso,  presso  la  Fondazione  Cini,  sotto  la  presidenza  del  prof.  ing.  Rolando  Rigamonti  Rettore  magnifico  del  Politecnico  di  Torino.  Ricevuti  dal  Presidente  dell'ANIG  ing.  Gennaro  Pettorossi,  sono  intervenuti  i  maggiori  esperti  italiani  e  stranieri  del  settore,  degli  ambienti  universitari  e  degli  organismi  scientifici,  ma  gli  autentici  «protagonisti»  sono  apparsi  il  petrolio  e  il  gas  naturale  che  secondo  l'opinione  corrente  sino  all'anno  2000  dovranno  soddisfare  la  massima  parte  del  fabbisogno  energetico.  Quindi  diventa  pressante  l'esigenza  di  mettere  a  punto  le  tecnologie  per  l'utilizzazione  dei  prodotti  alternativi.  Anzitutto  è  da  respingere  l'idea  che  la  crisi  energetica  del  '73  sia  stata  un  evento  isolato  come  ha  voluto  ricordare  qualche  oratore  poiché  l'occhio  del  ciclone  non  è  tanto  l'energia  solo  nei  suoi  aspetti  tecnici,  quanto  l'economia  del  mondo  moderno  con  i  suoi  riflessi  politici.  Naturalmente,  in  questa  situazione,  si  sono  trovati  più  esposti  quei  Paesi  consumatori  che  per  approvvigionarsi  devono  affacciarsi  sui  mercati  internazionali,  dove  i  livelli  dei  prezzi  si  sono  ormai  uniformati  per  tutti  i  prodotti  fungibili.  Al  riguardo  deve  essere  sottolineata  l'importanza  che  potrà  avere  la  politica  dei  prezzi.  Infatti  l'energia,  ormai,  resterà  cara  e  non  possiamo  certo  immaginare  che  ritornerà  ai  prezzi  dell'agosto  '73.  K  Per  quanto  riguarda  il  gas  naturale  sono  stati  evidenziati  dei  dati  che  hanno  inquadrato  la  filosofia  del  Convegno,  e  hanno  dimostrato  come  il  settore  degli  usi  civili  sia  quello  che  ha  avuto  la  parte  predominante  nel  recente  incremento  dei  consumi  di  metano  in  Italia,  facendo  entrare  in  crisi  il  sistema  della  distribuzione  e  delle  disponibilità.  Questi  consumi  hanno  interessato  soprattutto  il  settore  del  riscaldamento,  provocando  incrementi  delle  punte  stagionali  di  prelievo  assolutamente  anomali.  Ed  è  significativo  controllare,  a  questo  proposito,  l'andamento  mensile  dei  prelievi  di  gas  naturale  per  il  periodo  che  va  dal  '73  (anno  d'inizio  della  crisi  energetica)  al  '76.  Basta  constatare  che  l'aumento  continuo  delle  punte  mensili  di  prelievo  per  il  settore  civile  è  giunto  a  superare  da  solo,  nel  gennaio  di  quest'anno,  il  54%  del  prelevato  totale,  e  che  le  punte  giornaliere  hanno  raggiunto  addirittura  un  valore  di  circa  il  70%  dell'intera  portata  convogliata  dalla  rete  di  distribuzione.  Proprio  questi  validi  motivi  hanno  spronato  studi  sulle  prestazioni  e  i  limiti  dello  sfruttamento  e  stoccaggio  stagionale  di  alcuni  giacimenti  semiesauriti  di  gas  naturale  della  pianura  padana,  come  metodo  per  sopperire  alla  domanda  dei  periodi  invernali,  nonché  l'approfondimento  delle  caratteristiche  geologiche  e  fisiche,  i  tipi  e  i  criteri  per  la  scelta  di  uno  stoccaggio  sotterraneo.  D'altra  parte  sono  stati  analizzati  i  consumi  energetici  mondiali,  della  CEE  e  nazionali,  per  individuare  gli  indirizzi  per  il  risparmio  energetico,  sino  al  progetto  finalizzato  del  CNR  e  alle  previsioni  sul  risparmio  ottenibile.  Per  esempio  con  la  sensibilizzazione  dei  tecnici  del  settore  e  dell'opinione  pubblica,  e  per  la  collaborazione  con  i  costruttori  di  apparecchiature  termiche,  con  l'intento  di  raggiungere  il  modo  più  efficace  per  risparmiare  combustibile  nel  riscaldamento  degli  edifici  esistenti  e  in  quelli  di  futura  costruzione.  Anche  i  vincoli  particolari  della  commercializzazione  del  gas,  quando  la  richiesta  potenziale  è  eccedente,  e  le  possibilità  e  i  limiti  del  marketing  nel  quadro  dei  fattori  esterni  e  delle  conseguenze  sul  comportamento  dei  consumatori-hanno  avuto  ampio  approfondimento,  così  come  le  caratteristiche  del  fabbisogno  energetico  della  città,  considerando  la  possibilità  di  utilizzare  fluidi  a  basso  contenuto  entalpico,  impianti  integrati  e  combinati,  sino  alla  distribuzione  dell'acqua  surriscaldata.  ENERGIE  ALTERNATIVE  L'idrogeno  prodotto  con  energia  nucleare  potrà  essere  una  realtà  industriale  tra  una  quarantina  d'anni,  e  la  saldatura  tra  il  periodo  di  declino  delle  fonti  energetiche  tradizionali  e  le  nuove  fonti  sarà  assicurata  dai  Gas  sostitutivi  del  metano,  ricavati  dalla  gasificazione  dei  prodotti  petroliferi  pesanti  o  del  carbone.  In  America,  dove  alcune  di  queste  tecniche  sono  impiegate  già  da  tempo  e  dove  il  carbone  è  abbondante  si  prevede  che  già  nel  una  buona2  parte  di  metano  sintetico  sarà  derivato  dal  carbone  gasificato  a  bocca  di  miniera.  In  Europa,  particolarmente  in  quei  Paesi  ricchi  di  giacimenti  di  carbon  fossile,  si  sta  studiando  anche  il  modo  di  produrre  gas  dagli  strati  più  profondi  di  carbone  direttamente  in  miniera,  con  la  buona  prospettiva  di  avere  a  disposizione,  a  medio  termine,  una  quantità  di  energia  prima  insperata.  PROSPETTIVE  In  primo  luogo  bisogna  prendere  atto  che  non  solo  l'epoca  dell'energia  abbondante  ed  a  basso  costo  è  finita,  ma  pure  che  deve  iniziare  il  periodo  basato  sulla  più  razionale  utilizzazione  dei  consumi  e  dei  prodotti.  Perché  se  è  vero  che  la  disponibilità  di  gas  naturale  che  nel  '76  ha  coperto  circa  il  16%  del  fabbisogno  energetico  nazionale  -  tenderà  ancora  ad  aumentare  sino  al  1981,  è  pure  vero  che  essa  aumenterà  in  proporzione  inadeguata  alla  domanda,  se  questa  continuasse  ad  essere  sollecitata  da  un  mercato  assolutamente  anomalo.  Poi  occorre  considerare  tre  fattori  essenziali,  senza  dei  quali  non  sarebbe  possibile  affrontare  la  crisi  attuale,  e  tanto  meno  le  esigenze  future.  Essi  sono:  l'armonizzazione  del  prezzo  finale  di  vendita  del  metano  a  quello  dei  combustibili  fungibili,  per  potersi  nuovamente  affacciare  sui  mercati  internazionali,  e  per  evitare  all'interno  tensioni  incontrollabili  di  richiesta.  la  necessità,  da  parte  delle  Aziende  distributrici,  di  riconoscere  all'origine  un  valore  al  gas  naturale  in  rapporto  con  il  mercato  degli  usi  industriali.  da  ultimo  il  miglioramento  dei  coefficienti  di  carico  dei  diagrammi  di  produzione,  anche  attraverso  la  ricerca  di  ottimizzazione  dei  sistemi  di  riduzione  delle  punte.  Infine  non  si  può  ignorare  che  la  crisi  energetica  ha  visto  le  aziende  del  settore  sia  pubbliche  che  private  passare  da  un  mercato  che  doveva  essere  stimolato  ad  un  altro  che  aveva  un'impennata  violenta,  a  causa  del  disarmonico  rapporto  tra  i  prezzi  dei  combustibili  liquidi  e  le  tariffe  del  gas.  E  che  per  giunta  il  provvedimento  governativo  di  un'imposta  di  30  lire  al  metro  cubo  sul  metano  per  uso  civile  senza  il  benché  minimo  aumento  di  ricavi  né  per  la  SNAM,  né  per  le  Aziende  distributrici-  provocherà  nel  settore,  tanto  per  l'utenza  quanto  per  le  aziende,  un  effetto  turbativo.  Quindi  è  anzitutto  doveroso,  per  l'intero  settore  gasifero  e  per  i  competenti  organi  ministeriali,  agire  rapidamente  per  conseguire  un  notevole  risparmio  d'energia,  sia  sensibilizzando  l'utenza  al  problema,  sia  sfruttando  più  razionalmente  le  fonti  energetiche  tradizionali,  in  attesa  di  quelle  alternative.  Un  fatto  importante  e  positivo:  le  esperienze  e  gli  studi  illustrati  nel  corso  del  Convegno  hanno  messo  in  evidenza  non  solo  l'utilità  e  l'alto  livello  dell'incontro,  ma  soprattutto  le  prospettive  tecniche  entro  le  quali  potrà  muoversi  l'industria  del  gas,  e  la  filosofia  da  cui  sarà  difficile  d'ora  innanzi  -  che  essa  si  allontani.  HE  Due  momenti  del  V  Congresso  Nazionale  ANIG  a  Venezia  il  9  e  10  giugno  scorsi,  presso  la  Fondazione  Cini.PRAGA  Consiglio  dell'Unione  Internazionale  dell'industria  del  gas.  Costituita  una  commissione  di  lavoro,  presieduta  dall'Italia,  sul  risparmio  energetico.  Si  è  riunito  nel  maggio  scorso  a  Praga,  con  la  partecipazione  delle  delegazioni  dei  35  Paesi  aderenti  fra  i  quali  Stati  Uniti  e  Unione  Sovietica  il  Consiglio  dell'Unione  Internazionale  dell'Industria  del  Gas  (U.I.I.G.).  Per  l'Italia  l'ANIG  era  rappresentata  dall'ing.  Vittorio  Meazzini  Direttore  Generale  dell'Italgas.  Fra  i  numerosi  problemi  relativi  al  settore  gasiero,  è  balzato  in  evidenza  quello  del  gas  naturale,  con  particolare  attenzione  alle  sue  disponibilità  ed  al  suo  prezzo  che  tutti  i  Paesi  produttori  allineano  ormai  a  quello  delle  fonti  energetiche  alternative.  Anche  per  questo  motivo  è  stata  sisignificativa  la  presenza  della  delegazione  statunitense  e  sovietica,  cioè  di  due  Paesi  che  sono  tra  i  maggiori  produttori  di  gas  naturali.  Nessuno  può  ignorare  che  la  richiesta  sempre  crescente  di  energia  che  solo  alcuni  Paesi  hanno  contenuto  in  limiti  accettabili  e  la  necessità  di  disporre  di  fonti  energetiche  ad  alto  rendimento,  hanno  causato  una  «distorsione»  del  mercato  del  Imetano,  con  una  domanda  sproporzionata  alla  sua  corretta  utilizzazione,  nonché  superiore  agli  incrementi  percentuali  che  erano  stati  programmati.  È  questa  realtà  che  ha  destato  e  continua  a  destare  viva  preoccupazione  presso  tutti  i  governi,  e  che  ha  indotto  lo  stesso  Presidente  degli  Stati  Uniti  ad  assumere  iniziative  tariffarie  con  l'intento  di  limitare  certi  consumi,  sino  a  quando  altre  fonti  alternative  non  daranno  la  dovuta  garanzia  per  il  futuro.  Una  realtà  che  ha  posto  tutte  le  delegazioni  di  fronte  all'urgente  necessità  di  intervenire  con  un  piano  volto  a  razionalizzare  l'uso  del  metano,  studiandone  le  utilizzazioni  più  appropriate.  Il  risparmio  energetico,  quindi,  è  l'obiettivo  più  immediato  da  raggiungere.  E  per  raggiungerlo  è  stata  costituita  una  Commissione  di  lavoro  <<  ad  hoc»>,  la  cui  Presidenza  è  stata  affidata  all'Italia.  L'Italgas  e  la  SNAM  del  Gruppo  ENI  sono  le  più  grandi  aziende  che  in  Italia  operano  a  livello  nazionale  nel  settore  della  distribuzione  e  dell'approvvigionamento  del  gas  naturale,  e  l'esperienza  del  mercato  italiano  è  apparsa  la  più  adatta,  svolgendosi  in  un  Paese  che  non  ha  proprie  disponibilità  energetiche  (ad  eccezione  di  limitati  quantitativi  di  gas  naturale):  dunque  è  tra  i  maggiormente  interessati  al  tema  del  risparmio.  Il  Consiglio  ha  stabilito  che  i  lavori  di  questa  Commissione  presieduta  dall'Italia  dovranno  essere  presentati  alla  prossima  riunione  dell'U.I.I.G.,  che  sarà  tenuta  a  Washington  nel  prossimo  mese  di  ottobre.  NOTIZIARIO  ITALGAS  RENDE  ALTA  (CS)  -  Dopo  appena  due  anni  dall'erogazione  di  metano  a  Rende  Bassa,  dal  mese  di  luglio  anche  le  famiglie  di  Rende  Alta  possono  usare  il  gas  naturale.  L'Italgas,  con  un  nuovo  investimento  che  s'aggira  sui  100  milioni,  ha  così  completato  i  lavori  di  questa  che  è  stata  la  prima  città  metanizzata  della  Calabria.  SEVEGLIANO  (UD)  -  In  questa  frazione  del  Comune  di  Bagnaria  Arsa,  per  distribuire  gas  naturale  entro  il  prossimo  autunno  a  circa  120  famiglie,  l'Italgas  ha  già  posato  una  rete  di  tubazioni  che  si  sviluppa  per  oltre  3300  metri,  e  sta  effettuando  gli  allacciamenti  alle  abitazioni  degli  utenti.  ASTI  Entro  il  mese  di  ottobre  è  prevista  la  fine  dei  lavori  che  porteranno  il  metano  nelle  nuove  zone  di  San  Lazzaro.  In  sostanza  verranno  allacciate  alla  rete  di  Asti  l'intera  zona  di  strada  Praia  (quartiere  della  «167»>  che  era  solo  in  parte  collegato),  l'intero  Villaggio  Aurora,  le  vie  Sismondo  e  Volpini  e,  da  tutt'altra  parte  della  città,  via  al  Santuario.  Complessivamente  il  servizio  distribuzione  gas  naturale  sarà  portato  a  circa  600  nuclei  familiari,  e  l'Esercizio  gas  di  Asti  -  che  già  serve  circa  13.500  utenti  supererà  i  14.000,  con  un  totale  di  circa  40.000  astigiani  in  grado  di  utilizzare  il  metano.  NIBBIOLA  (NO)  -  Sono  in  corso  i  lavori  che,  entro  l'autunno,  consentiranno  a  200  nuclei  familiari  di  utilizzare  il  metano.  Questo  è  il  significativo  risultato  della  Convenzione  che  è  stata  firmata  per  il  servizio  del  gas,  tra  il  Comune  e  l'Italgas.  In  base  all'accordo  il  Comune  si  è  impegnato  ad  affidare  all'Italgas  la  costruzione  della  rete  di  distribuzione,  e  la  gestione  del  servizio,  la  cui  importanza  si  rifletterà  sull'economia  dell'intera  zona.  CARCARE  e  DEGC  (SV)  -  A  metà  dello  scorso  mese  di  maggio  l'Italgas  ha  iniziato  i  lavori  di  scavo  e  posa  tubazioni  per  la  realizzazione  degli  impianti  di  distribuzione  del  gas  naturale  (metano)  alle  famiglie  residenti  nei  due  comuni.  Gli  investimenti  iniziali  Italgas  ammontano  a  539  milioni  per  Carcare,  e  a  131  milioni  per  Dego.  E  mentre  nel  primo  comune,  entro  poco 
più  di  un  anno,  900  nuclei  familiari  potranno  utilizzare  il  metano,  nel  secondo  circa  250  famiglie  saranno  servite  entro  l'autunno.  3